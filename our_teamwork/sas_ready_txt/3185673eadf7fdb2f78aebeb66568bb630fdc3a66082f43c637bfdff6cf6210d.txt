У Миколаєві багатодітна родина усиновила ще двох дітей

Крістіна Лупаїна
Єлизавета Кротик

Про це кореспондентам 
 розповіла мати дітей Валентина Ткаченко.
"На сьогоднішній момент у мене десятеро дітей, з них четверо — рідні та шестеро —  прийомних. Двоє з них старші, рідний старший син та прийомний син, їм зараз 19 та 20 років, служать. Один у Харкові, другий у нас був на взятті Херсона, зараз перекинули на Мелітополь", — розповідає Валентина Ткаченко.
П'ять років тому жінка з чоловіком взяли до родини хлопчика з інтернату. Валентина говорить, що вже тоді знали, що у нього є молодші брат та сестра. Дітей передали під опіку рідного дядьки.
"Ми знали про те, що існують ще брат та сестра. Пашу віддали до інтернату, а двох молодших забрав дядько. Минуло п'ять років, з дядька зняли опікунство з досить різких причин. І я рада, що діти тепер можуть бути з нами, й наша родина з'єднається", —  розповідає Валентина Ткаченко.
Шостого грудня Валентина забрала до родини 16-річну Наталію, на її брата Сашка ще збирають усі необхідні документи. 
"Під час війни програми взагалі призупинилися і були заморожені. ЦНАПи не працювали, це місто бойових дій. А потрібно зібрати дуже великий пакет документів: пройти психолога, нарколога, довідка про несудимість, медичні, не тільки ти, але крім чоловіка ще й усі діти повинні пройти все", — каже Валентина Ткаченко.
Також перешкодою стали відключення світла, говорить жінка.
"Ми із собою брали принтер, ноутбук, акумулятор для того, щоб можна було одразу на місці набрати документ, роздрукувати, поставити печатку та поїхати далі", — розповідає Валентина Ткаченко.
Коли Наталія дізналась, що її хочуть взяти до родини, в якій 5 років вже проживає старший брат, відразу ж погодилась.
"Мені зателефонували з Новоодеської служби. Сказали, що є родина, яка хоче мене усиновити, сказали, що в цій родині вже проживав мій старший брат. То я відразу погодилася. Якби це була якась інша родина, я б ще подумала", — розповідає Наталя.
За тиждень Валентина з дівчинкою подали заяви на відновлення усіх важливих документів та оформили паспорт.
"У 16 років у дитини немає паспорта, у неї нічого немає крім свідоцтва про народження та ідентифікаційного коду. Ні медичної книжки, ні оригіналу про смерть батьків обох — це хаос невеликий", — каже Валентина Ткаченко.
Дівчинка розповідає, що чекає зустрічі зі старшим братом, який зараз у лавах ЗСУ та на возз'єднання із молодшим.
На Миколаївщині 
над збільшенням кількості годин подачі електрики
Російські 
місто Очаків на Миколаївщині
На Миколаївщині чоловіку 
 за підтримку збройної агресії РФ проти України.