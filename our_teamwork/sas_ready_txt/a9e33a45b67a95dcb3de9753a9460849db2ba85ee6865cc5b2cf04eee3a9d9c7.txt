Громада на Тернопільщині передали гуманітарну допомогу у Миколаївську область

Богдан Боденчук

Від волонтерів оперативного штабу Чортківської міської ради вже вдруге за два місяці доставлено на Миколаївщину гуманітарну допомогу.
"Деокупована ЗСУ Снігурівка, що на Миколаївщині, намагається повернутись до звичного життя. Настільки, наскільки це можливо. А ми, Чортківська громада, робимо все, що у наших силах, аби жителі напівзруйнованої Снігурівки та навколишніх сіл відчували, що вони – не самі, ми всі разом – разом проти ворога! Спершу привезли вщент заповнену фуру із продуктами, водою, засобами гігієни, теплим одягом, ковдрами та іншими необхідними речами. Цього разу – покривала, рушники, шкарпетки, вологі серветки, енергетичні батончики, куртки, антисептики, супи-пюре, солодкі подарунки для дітей. Ще 500 л дизельного палива передали для роботи генераторів у закладах критичної інфраструктури Снігурівки. А наші КП "Ритуальна служба", "Благоустрій" та "Чортківський водоканал" безкоштовно передали для своїх колег-комунальників відремонтований та пофарбований автомобіль УАЗ", – йдеться у повідомленні.