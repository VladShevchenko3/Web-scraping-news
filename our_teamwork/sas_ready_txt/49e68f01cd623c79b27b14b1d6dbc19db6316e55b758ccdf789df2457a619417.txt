Допомога від канадця. До сіл Миколаївщини волонтери доставляють пічки-буржуйки

Ольга Ворошилова
Єлизавета Кротик

Про це кореспондентам 
 розповіла директорка миколаївської компанії Наталія Ніколаєнко.
Буржуйки виготовляє миколаївська компанія за підтримки волонтерів зі Львова та чоловіка з Канади. Перші шість буржуйок робили за замальовками канадця. Три пічки подарували військовим на передову, ще три — мешканцям Шевченкове.
"Чоловіком з Канади захотів допомогти Україні. Він запропонував фінансування цього проєкту. Привіз свій проєкт пічки, якою користується американська та канадська армія. Він привіз нам малюнки, ми зробили креслення, тестування. Виготовили шість пічок. Він особисто приїхав, протестував і подарував жителям села Шевченкове. Він особисто їздив, встановлював", — каже директорка компанії Наталія Ніколаєнко.
Саме ці пічки особливі тим, що мобільні, — розповідає Наталія. В планах волонтерів виготовляти партії по 50 буржуйок. Для цього формуються списки з людей, яким вони необхідні.
"Ми співпрацюємо з благодійним фондом. Ми чекаємо на цьому тижні перші гроші на виготовлення першої партії — 50, які ми маємо протягом 10 днів встановити в селах і в приміських територіях області. Це виключно для цивільних. Ми готуємо списки, багато волонтерів до нас підключились", — каже директорка компанії Наталія Ніколаєнко.
Наталія розповідає, що отримати буржуйку можуть жителі Миколаївщини, у кого відсутнє опалення та пошкоджений будинок внаслідок обстрілів російських військ. Встановлюють пічки волонтери безкоштовно.
Благодійний захід. На Миколаївщині шотландські волонтери 
 для дітей
Продукти, дитяче харчування, одяг та ліки. Миколаївські волонтери привезли гуманітарну 
Гуманітарна 
. До Миколаєва приїхали машини з продуктами