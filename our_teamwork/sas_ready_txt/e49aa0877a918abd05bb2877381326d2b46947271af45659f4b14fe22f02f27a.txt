Учні Крижопільської школи на Вінниччині виготовили понад дві тисячі окопних свічок для військових

Віталій Бондарєв

Окопні свічки, дев’ятикласники Крижопільської школи №1, спочатку заливали за класичним методом: змотували картон у спіраль. Нині ж виготовляють за новим. Його підгледіли в інтернеті, розповів школяр Дмитро Слободяник.
Картон школярі нарізають за допомогою металевого кутика та канцелярського ножика.
Далі картон вставляють до бляшанки та заливають воском або парафіном. Його попередньо розтоплюють на електроплиті. Якщо ж у селищі вимикають електроенергію використовують свічки.
Бляшанки для свічок збирають всією громадою. Також надають місцеві заклади харчування.
Загалом за 5 місяців виготовили понад 2 тисячі окопних свічок.