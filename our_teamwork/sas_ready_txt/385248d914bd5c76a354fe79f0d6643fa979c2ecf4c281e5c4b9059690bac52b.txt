Вінницькі майстри виготовили багі для українських розвідників

Віталій Бондарєв

Розробник та автор автомобіля — Юрій Берко. Продумував у ній, каже, все до найдрібніших  деталей.
Багі може їхати по будь-якій місцевості, за будь-якої погоди та у повній темряві. Встановили в авто і вентиляцію, опалення та прилад нічного бачення.
Силовий агрегат, коробка передач, прибори взяли з автівки донора. З ним допомогли литовці, все інше 
 робота вінницьких майстрів, розповів волонтер Денис Романовський. Саме він і збирав та шукав на це баггі гроші та запчастини. 
Додав своїх девайсів цьому баггі і майстер Володимир Нагорний. Спеціально для нього розробив і встановив ложе для трьох видів станин.
Кожен сантиметр, кожну деталь продумували ретельно. Наприклад, багажник розмістили збоку, бо ззаду місця для бійців. Для стрільців тут два сидіння зі спинками. Відстань тут регулюється. Все, кажуть майстри, робили як для своїх.
На деталі та всі розхідні матеріали пішло до 10 тисяч доларів. Зараз в роботі ще кілька таких. Ця поїде в Гостомельську бригаду швидкого реагування Нацгвардії України.