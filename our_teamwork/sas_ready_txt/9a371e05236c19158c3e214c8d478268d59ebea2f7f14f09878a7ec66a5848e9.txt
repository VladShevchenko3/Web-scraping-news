З Одеси військовим на бахмутський напрямок передадуть реанімобіль, придбаний коштом зданого пластику

Ілона Якимюк

В межах проєкту "Пластик рятує життя" волонтери понад дев'ять місяців збирали пластик, зокрема, кришечки від пластикових пляшок, після чого здали це на перероблювання. Вилучені гроші покрили 90% вартості авто, яке коштувало близько п'яти тисяч доларів.
 
За час роботи проєкту, у якому взяли участь понад 40 населених пунктів з усієї України, зібрали 11 тонн пластику. 
 
Також 21 січня влаштували екомаршрут: збирали вторинну сировину, яку також здадуть на перероблювання, а на отримані кошти придбають обладнання для реанімобіля. 
 