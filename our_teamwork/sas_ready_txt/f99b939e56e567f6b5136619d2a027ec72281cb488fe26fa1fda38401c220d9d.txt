Сімсот україномовних книжок для військових зібрали в Житомирі та відправили в шпиталі і на передову

Ірина Остапчук
Таміла Бутко

За його словами, книжки нові або ті, які були в ужитку, приносять усі охочі. Це зазвичай детективи, фантастика, романи.
"Ми зробили такий заклик до людей, щоб вони за можливості приносили нам книжки. І це мають бути книжки винятково українською мовою. Не обов’язково українських авторів. Книжки ми збирали для того, щоб передати їх нашим військовим, які зараз або перебувають на лікуванні або захищають нас на передовій", – каже співкоординатор проєкту.
Сергій Троянчук розповідає, що одним із перших на його заклик збирати книжки для військових долучився його товариш. При чому, передавши пакунку із книжками, наступного дня цей чоловік сам пішов до лав Збройних сил України. Він приніс художні романи про історію України із власної бібліотеки – вийшов такий символічний ланцюжок.
Книги для військових Сергій Троянчук також купує в українських видавців за власні гроші та донати, які переказують люди.
"Загалом протягом жовтня-листопада ми активно проводили збір грошей. Ми зібрали більше 12 тисяч гривень. За ці гроші ми придбали близько п’ятсот книжок. Плюс у той період нам принесли ще понад сто книжок зі своїх приватних бібліотек. Приносили, як ми і просили, україномовну книжку і обов’язково, щоб вона мала охайний та ошатний вигляд".
Чоловік передає книжки на передову поштою або з військовим та волонтерами. Частину зібраних творів сам відвіз у військовий шпиталь. Каже, що вони питають військових, що саме хотілося б їм почитати. Зазвичай, захисники просять детективи, фантастику, тобто таку легку, розважальну літературу,.
"Але яким було моє здивування, коли прямо із передової нас попросили передати книги із саморозвитку, – розповідає Сергій. – Як мені розповіли, у них там утворилася така групка за інтересами. І люди, навіть за умов активних бойових дій все ж таки хочуть читати і думають про свій розвиток. Їх, зокрема, цікавили книги із психології, історії та поради про те, як виходити із певних психологічних станів".
Долучитися до проєкту "Книги для ЗСУ" можуть усі охочі. Збирають літературу за адресою  вулиця Небесної Сотні, 72.
|
|
|
| 