"По 6-8 годин у гаражі": школярі на Чернігівщині виготовляють сітки та окопні свічки для ЗСУ

Ксенія Рекун

У групі 19 хлопчиків і дівчат різного віку: від 7 до 18 років. Збираються щодня, щоб вчасно відправити армійцям сітки та свічки.
Щоб діти не втомлювалися від монотонної роботи, час від часу вони змінюють діяльність — одного дня плетуть сітки, іншого роблять заготовки для свічок.
Богдан Байрак займається заповненням бляшанок. Хлопець так добре навчися їх робити, що на виготовлення однієї йому необхідно до двох хвилин.
 
 
Тепер діти швидко можуть впоратись із бляшанками чи сітками, раніше на все це треба було набагато більше часу. Наприклад, зараз сітку 5 на 8 метрів діти роблять за три дні. У них є замовлення для Бахмута.
Заснувався цей волонтерський гурток восени. Мама і дочка почали виробляти кікімори для ЗСУ.
 
Раніше людей не вистачало, каже Аня, і вона вирішила запросити на допомогу своїх подруг. Створила групу в месенджері. Так розпочалось гаражне волонтерство. Для роботи обладнали приміщення, зробили пічку.
Тепер роботі не заважає ні холод, ні відсутність світла. Під час відключень у гаражі продовжують працювати від акумулятора. Все, аби швидше віддати замовлення військовим.
 
Як на Чернігівщині 
російськими обстрілами пам’ятки культури