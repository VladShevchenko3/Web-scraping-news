Техніка, засоби гігієни та продукти: на Рівненщині переселенці отримали допомогу від Червоного Хреста

Юлія Авдєєнко
Коломис Максим

З весни 2022 року у гуртожитку Клеванської спеціальної школи-інтернату проживають 65 переселенців з Донецької та Луганської областей, серед них пенсіонери та діти. 
Через зростання навантаження на побутову техніку у гуртожитку Клеванської спецшколи-інтернату чимало з неї вийшло з ладу. Тому директорка закладу Євгенія Фалко надіслала звернення до обласної організації Товариства Червоного Хреста. Там відреагували.
"Звернулися з проханням до донора, який працює у нас — німецький Червоний Хрест. Від донора ми отримали кошти, за які придбали техніку. Це холодильник, морозильна камера, мікрохвильові печі, електроплити, бойлер на 200 літрів, електрочайники. Закупили на загальну суму — понад 243 тисячі", — зазначила голова обласної організації Товариства Червоного Хреста України Марія Бєлікова.