Відремонтовану техніку навіть не рахують. Миколаївські айтівці допомагають ЗСУ

Ольга Ворошилова
Валентина Гурова

Про це кореспондентам 
 розповів волонтер Микола.
Волонтерити чоловіки почали з березня 22 року, у вересні організацію зареєстрували офіційно.
"Виготовляємо павербанки, ремонтуємо техніку військових, зазвичай це від розвідки. Хлопці надсилають нам дрони якісь. Ось у нас генератор приїхав на ремонт, інверторний, потрібно відремонтувати. Робимо камери нічної їзди. У нас весь колектив — це айтівці. У нас є три аспіранти спеціальності комп’ютерної інженерії", — сказав волонтер Микола.
На початку, говорить Микола, використовували підручні матеріали, зараз є можливість купувати необхідне із допомогою зборів у телеграм-каналі. Місткість павербанків, які роблять волонтери, дозволяє швидко заряджати дрони. Собівартість підживлювачів варіюється.
"Це 33 тисячі павербанк, він зі швидкою зарядкою, він дуже добре заряджає мобільні пристрої. Коштуватиме десь 1200, в залежності від того, яку ми плату ставимо. Цей на 66 тисяч, тут стоїть одна акумуляторна батарея, він коштує десь 1700", — розповів Микола.
Для пристроїв нічної їзди використовують готові камери та монітори.
"Для нас залишається тільки відконфігурувати камеру так, як потрібно під кожного військового, які замовлення, так і конфігуруємо. Поліпшуємо роботу моніторів, тому що зазвичай використовуються дешеві китайські монітори, трішки модернізуємо", — пояснив Микола.
Андрій має хобі — паяння. Коли запропонували допомагати таким чином військовим, говорить, що залюбки погодився. Зараз чоловік на завершальному етапі створення нового павербанка ємністю в 60 тисяч міліампер. Цим підживлювачем можна буде зарядити чотири пристрої водночас.
"Сендвіч з двох акумуляторів, кожен акумулятор по 30 тисяч. Плати розпаюються і склеюється верхня кришка, в принципі павер готовий. Ми його фарбуємо, дозаряджаємо", — розповів Андрій.
Єгор — аспірант спеціальності "комп’ютерна інженерія". Чоловік говорить, що це саме те, чим він вже сьогодні може допомогти ЗСУ. Тут навіть шкідливі звички людей можуть втілити у створення підживлювачів.
"Я спочатку хотів допомогти саме військовим тим, що їм потрібно. Перша ідея була у мене самого, це робити хімічні обігрівачі. Але хлопці запропонували робити прибори нічної їзди та павербанки. Я дуже часто займаюсь з маленькою електротехнікою: розробка плат, збірка маленьких якихось приладів", — сказав  Єгор.
Свої вироби волонтери передають лише бійцям на передову, не працюють для тиловиків. Загалом зробили вже більше ніж сто павербанків, понад 20 пристроїв нічної їзди, а відремонтовану техніку навіть не рахують. Звіти про збори коштів на необхідне публікують разом із фото на своєму телеграм-каналі Help_zsu_mk.
У Миколаєві через ремонт мережі 
 на трьох вулицях: адреси
Відображення традицій: 
 створив майже 150 гербів для сіл та міст України
У миколаївській бібліотеці презентували "Україно-руський словничок до "Кобзаря" 
"