В Івано-Франківську шиють військовим на передову сумки для повербанків

Ірина Каразуб
Галина Марійчин

З її слів, запити на сумки для акумуляторів наразі зросли.
"Останній запит, що мені прийшов, — це 100 сумок. Тобто є вже черга замовлень від хлопців на передовій, — каже Аліна Лебедь.
Виробництво продумали так, щоб воно не займало багато часу. Окрім пошиття сумок для військових, кравчині також займаються й виготовленням одягу. Якщо цех працює над виготовлення сумок, то за день вони можуть пошити до 15 виробів. 
Всі витрати для пошиття, зі слів засновниці бренду одягу Наталії Найди, беруть на себе волонтери.
Шиють сумки на замовлення винахідників повербанків підвищеної потужності. В готовий виріб вони вставляють зарядний пристрій, який можна легко транспортувати, каже ініціатор створення повербанків Дмитро Король. На передову, розповідає, вже виготовили й передали понад 650 зарядних станцій. З його слів, спочатку швачки робили для них 20 сумок у місяць, а тепер шиють до 100 на тиждень.
"Перші станції ми виготовляли "голі-босі". Хлопці почали губити комплектуючі, і ми почали шити під них сумки. У нас є пошиті вироби для шульг та правшів. Від цього ми відштовхуємося, щоб знати, з якого боку кріпити зовнішню розетку", — говорить Дмитро Король.
Максимальна вага сумки із зарядною станцією — 12,5 кг. Зараз, каже ініціатор створення повербанків, розробники мають замовлення на 260 таких комплектів.