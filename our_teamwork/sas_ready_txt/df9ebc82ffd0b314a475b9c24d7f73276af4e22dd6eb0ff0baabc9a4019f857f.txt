"Від цього залежить наша безпека": харків'янин виготовляє металеві скоби для фронту

Тетяна Федоркова
Дмитро Гребінник

Чоловік ріже арматуру у своїй майстерні. До війни майстер виготовляв з металу столи, стільці, стелажі для ресторанів і офісів. Після повномасштабного російського вторгнення допомагає українській армії. 
"У мене постійні клієнти — прикордонники, це дуже мене радує. Вони будують лінію по кордону Харківської області з Росією. Я роблю і розумію, що від цього залежить безпека моєї родини. У мене маленька дитина, їй два роки. Ми не виїжджали з Харкова. Це моя пряма мотивація", — пояснює В'ячеслав. 
Майстер розповідає: гроші на сировину бере зі заощаджень, частину жертвують благодійні фонди. Крім скоб, виготовляє буржуйки. Нині завершує першу партію в 40 штук — для харківських підрозділів.
"У мене був великий запас матеріалу. Щось докупляємо зараз. Усі бажають тепла. Конфлікт на період зими може бути заморожений, і вони можуть стояти на одному місці довго. Тож без буржуйок нікуди", — розповідає Полах. 
Чоловік також займається ремонтом військових авто. Після перемоги України В'ячеслав мріє про відпочинок у горах — в українському Криму.