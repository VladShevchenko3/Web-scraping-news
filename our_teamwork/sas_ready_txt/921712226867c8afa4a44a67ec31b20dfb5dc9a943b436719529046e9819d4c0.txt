"По нам вели прицільний вогонь". Волонтер вивозить людей з прифронтових сіл на Донбасі

Анастасія Галасюк

— До війни у нас була невелика будівельна бригада. А коли почалася повномасштабна війна, ми вирішили допомагати. Хтось воює, хтось має рятувати людей. Це був мій вибір. Ми перебували в Сєвєродонецьку. Почали купувати хліб, продукти, медикаменти. Потроху у нас організувався волонтерський штаб, куди приходили люди, приносили гуманітарку. Інші — допомагали нам фінансово. Організації зі всієї країни привозили нам гуманітарну допомогу. А ми її розвозили. 
Потім вирішили виїхати в Дніпро, бо в 
 вже не було можливості нічого купувати — ні продукти, ні медикаменти. Вирішили звідси, з Дніпра, возити все до Сєвєродонецька. І з Сєвєродонецька евакуювати людей в більш безпечні місця.
Зараз ми їздимо із допомогою у деокуповані населені пункти. Перед тим їздили в гарячі точки. Забирали людей з Бахмута, але зараз це робити складніше — постійні обстріли.
— Були у Лимані, Святогірську, Ямполі на Донеччині 
. Ось повернулись з 
 Луганської області. На даний момент з'явилася інформація, що звільнили 
 на Луганщині, і звідти багато заяв на евакуацію і на пошуки зниклих безвісти. Будемо займатися.
— У гарячі точки та щойно звільнені території Луганської області ми нічого не возимо. Це наше рішення і рекомендація вищих органів. Бо якщо привезти гуманітарну допомогу, це сприятиме, щоб люди і далі перебували там, не виїжджали, піддаючи себе постійній небезпеці.
Ми беремо трохи корму для тварин: висипали — і поїхали далі. Людям можемо залишити корм. Продукти не залишаємо. Вмовляємо їх виїхати. 
От ми з'їздили у Невське. Перший день заїхали нормально. Так, бої йдуть, обстріли йдуть, але хаотично. А вдруге нас з квадрокоптера змалювали і безпосередньо по нашім автівкам вели прицільний вогонь.
Наступного дня після цього обстрілу всі житлові будинки там обстрілювали фосфором. Для чого це робиться? Там відсотків дев’яносто будинків вже непридатні для життя. Відсотки два — будинки, в яких можуть жити люди. І вони просто випалюють все, щоб ніхто там ховатися не міг. Така тактика в цих… противників.
— В перший день вивезли близько двадцяти людей. Всіх, коли вивозимо, перевіряють: чи є якийсь зв'язок з окупантами, чи немає. В Невському виявили двох людей, які були проросійські налаштовані і якось допомагали.
Місцеві жителі кажуть, що там лишається людей 70-80. Цього разу нам вдалося людей вмовити виїхати. Але більшість каже, що прив'язана до своїх хат, до своєї худоби — не хочуть кидати. Це їхній аргумент. 
А коли вмовляєш, бачиш: людина хоче виїхати, стоїть плаче, залякана, нервова система розхитана. Вдаємось до маніпуляцій, щоб на людину натиснути, щоб вона виїхала. 
— Та нічого. Хтось ходить в ліс рубає дрова, паркани пиляють, опалюються.  Пристосовуються. Не хочуть їхати, прив'язані до своєї місцевості.
— Людей, яких ми евакуюємо, розміщують. Жителів Донецької і Луганської області в Кропивницькому селять або, наприклад, в Тернополі пропонують житло. Багато хто не хоче, бояться, бо їх росіяни залякують.
Ми вивозимо, даємо житло в 
 (до речі, частина людей виїхала за кордон), ми можемо прийняти десь п'ятнадцятеро людей. Ми поселяємо, допомагаємо оформити статус внутрішніх переселенців, щоб люди знайшли собі роботу, і через якийсь час вони можуть себе забезпечувати.
— Звісно. На даний момент ми все робимо своїм коштом. Ми купуємо паливо, збираємо гроші на ліки, на гуманітарну допомогу. Корм нам дають, паливо намагаємось якось компенсувати, з кимось домовляємося. Ці поїздки нам ніхто не оплачує, зарплат в нас немає. Це власна ініціатива. І це робити з кожним днем стає все складніше.
—
Це відчуття неможна передати. Коли я заїжджав в Торське: цей знайомий поворот, коли ліворуч ти їдеш на Невське, а праворуч, кількадесят кілометрів — і вже рідне місто. Почуття переповнюють. 
Лише 20 кілометрів до дому… Ти бачиш, що сталося з колись красивими містами, селами — і ти розбитий зсередини. Розумієш, що коли ти повернешся в своє рідне місто, як було раніше, вже ніколи не буде. Сумно.
— Корм для тварин. І все.
 