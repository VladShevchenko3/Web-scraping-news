Обереги, теплі речі та килимки: учні вінницького ліцею передають пакунки військовим на фронт

Ольга Федоренко

Про це Суспільному розповів вчитель Захисту Вітчизни та волонтер ліцею №29 Павло Мигун.
Вчителька початкових класів Тетяна Єрмілова разом із першокласниками виготовляла обереги для українських оборонців. Другокласники плели синьо-жовті браслети. 
Окрім оберегів, у 29-му ліцеї також плетуть теплі килимки. Їх військові підкладають на сидіння у бронетехніці та бліндажах, розповіла вчителька початкових класів Людмила Смирнова.
Плетуть килимки для оборонців у ліцеї з вересня. Рахували перших кілька сотень. Тепер каже вчителька, перестали. Загалом близько десятка мішків. Виготовляють їх із старих речей, після уроків.
Обереги та килимки волонтери 29-го ліцею цього разу передадуть на Донеччину. Вчитель Захисту Вітчизни та волонтер Павло Мигун, каже посилки відправлять поштою на схід.
Крім того оборонцям цього разу відправлять зимові фліски, берці, теплі шкарпетки, їжу, свічки. Придбали їх старшокласники ліцею за гроші, які нащедрували 13 січня. Загалом понад 8 з половиною тисяч гривень.