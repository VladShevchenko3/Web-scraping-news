Тримають кулінарний фронт. У громаді на Дніпропетровщині налагодили виробництво сухих супів для українських бійців

Валерія Шостак

Гроші на створення цехів отримали з грантів. Їх направили на закупівлю спеціального обладнання – дегідраторів, слайсерів та вакуматорів.
З продуктами допомагають фермери та місцеві жителі. Виготовляють страви господині шкільної кухні.  
Готують страви за власним рецептом. Суп роблять з додаванням горохово-м’ясного кулешу. Також додають сушені овочі. 
Аби приготувати такий суп треба змішати всі інгредієнти, залити окропом та дати страві настоятися декілька хвилин. З одного набору виходить п’ять літрів борщу чи супу.
Також жінки роблять закрутки. З початку повномасштабної війни жінки закрутили щонайменше 2,5 тисячі банок. 
Готові страви доставлятимуть на передову. Частину заготовок залишатимуть на потреби громади. 