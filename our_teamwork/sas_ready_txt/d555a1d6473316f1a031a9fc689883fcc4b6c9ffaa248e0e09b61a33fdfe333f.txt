Понад сто родин з деокупованого села на Миколаївщині отримали дрова

Денис Бобков
Єлизавета Кротик

Про це кореспондентам 
 повідомив голова Шевченківської об’єднаної територіальної громади Олег Пилипенко.
За словами Олега Пилипенка, з досвіду видачі дров за програмою Кабміну, два кубометри дров має вистачити орієнтовно на місяць-півтора.
"У середньому вистачає десь на один місяць, тобто навіть та допомога державна по постанові Кабміну, також там видавалося по два кубометри і їх також вистачало на півтора місяця", — розповів посадовець.
З його слів, загалом жителі Шевченківської громади станом на 31 січня отримали понад 1800 кубометрів дров за різними програмами.
"Ми поетапно завозимо в усі населені пункти, які були або в окупації, або на території яких була активна зона бойових дій, і там, де немає газу і електропостачання. Визначений перелік, визначені родини, тобто багато вже отримали дрова. На даний час(станом на 31 січня — ред.) ми видали 1300 кубометрів за державною програмою і понад 550 кубів як допомога від донорських організацій", — розповів Олег Пилипенко.
Разом із чоловіком та сином приїхала отримати дрова Тетяна. Волонтерських дров родині вистачить до кінця зими, говорить жінка.
"Ми записалися, нам привезли, звичайно, дуже дякуємо, що привезли нам дрова. Бо так немає, де взяти, там всюди заміновано, не заїдеш, а топити чимось треба. Зима, звичайно, не така люта, але все одно. Нас троє — я, чоловік і син. Ну, до весни цього вистачить", — розповіла Тетяна.
Ще восени Тетяна з чоловіком зробили невеликий запас дров. Тоді на це змушені були питати дозволу в окупантів. З її слів, станом на 31 січня виїжджати в лісосмугу можливості немає, тому що російські війська замінували поля та посадки.
"Ще з осені з чоловіком їздили по лісосмугах. Росіяни були, теж їздили при них, питали дозволу, чи можна заїхати, та пиляли. Ще не було заміновано, то заїжджали, а то замінували. З осені трошки приготували, то тим і топили ми. Але вони дуже не пускали, тільки скраєчку і треба було питати дозволу в них", — розповіла жінка.
Зі слів голови громади, найближчим часом планують привезти дрова тим селам, які ще не отримували деревину. Для цього подаються відповідні заявки до обласної адміністрації та різних волонтерських фондів.
Миколаївці 
 розжарювання на світлодіодні
"Росіяни намагалися забрати автівку, погрожували через іграшковий пістолет" – чоловік 
"Життя налагоджується, аби мирне небо було". 
 доставили допомогу жителям постраждалих сіл