На Волині школярі з волонтерами висадили пів тисячі цибулин квітів із Нідерландів

Лариса Літвицька

З її слів, у рамках проєкту школа отримала різні види рослин: нарциси, тюльпани, гіацинти, крокуси, які проростуть навесні. 
Освітянка зазначила, що Торчинський ліцей співпрацює з волонтерами від початку повномасштабної війни, зокрема школярі та вчителі готують солодощі, домашню випічку, хліб та дитячі малюнки, котрі волонтери передають військовим.
Як розповіла ліцеїстка Софія Радчук, така благодійна акція дозволяє відновити природу, яка зазнала змін і руйнувань через війну, а також прикрасити територію школи.
Я тримаю гіацинти, вони різних кольорів від білого до темно-бурих. Ми – сила, ми – нація і ми повинні триматися один біля одного і допомагати, тим самим наближаємо Україну до перемоги", – говорить школярка.
Декілька днів тому повернувся з поїздки на Херсонщині волонтер Олександр Красовський, де передавав транспорт військовим у селі Іванівка. Чоловік возить машини і допомогу на фронт. Говорить: також вирішив долучитися до акції у ліцеї.
"Їм 
 дуже добре цією технікою вивозити розвідку на "передок" і забирати "200-х", "300-х". Там воює мій зять, тому я почав туди їздити", – каже волинянин.
Волонтер Дмитро Щербюк з-за кордону переправив 20 автівок для військових. Гроші на них збирали усією Торчинською громадою.
"У мене така робота, що з Польщею співпрацюю, у мене дуже багато знайомих. Із перших днів усі поляки, українці, які там живуть, дзвонили і пропонували свою допомогу", – каже чоловік.
Після висаджування квітів для волонтерів мав відбутися концерт, однак через повітряну тривогу всі присутні на акції перейшли в укриття. Там ліцеїсти вітали гостей із Міжнародним днем волонтера.
Після акції з висаджування рослин торчинські волонтери розповіли учням про поїздки на фронт, бойові трофеї і спілкування з військовослужбовцями.