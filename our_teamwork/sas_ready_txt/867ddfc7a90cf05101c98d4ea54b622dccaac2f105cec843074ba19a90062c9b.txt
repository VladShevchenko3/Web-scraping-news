Щедрували для ЗСУ: учні двох вінницьких ліцеїв зібрали майже 18 тисяч гривень

Віталій Бондарєв

7 800 гривень другокласники 7-го вінницького ліцею зібрали на Меланки. Щедрували ввечері після навчання.
Щедрівками зібрати гроші на авто для ЗСУ учням запропонувала вчителька початкових класів Олена Кирилова.
10 тисяч гривень на авто для захисників до 7 ліцею приніс і 11-річний Всеволод Бойко.
Хлопець навчається у ліцеї №33. Долучитися до збору грошей для оборонців хлопцеві запропонувала сусідка Оксана Пущал. Сама ж жінка про акцію у ліцеї №7 дізналася з соцмереж.
10 тисяч гривень Всеволод разом із сусідами нащедрував за три години.
Натепер разом із "нащедрованими" є 78 тисяч гривень. Зібрати ж потрібно 8 тисяч євро.