У Миколаєві волонтери ремонтують дах політехнічного коледжу, пошкодженого обстрілами

Світлана Кльосова
Назарій Рубаняк

Про це кореспондентам 
 розповів
тимчасово виконуючий обов'язки директора навчального закладу Михайло Надич.
Будівля коледжу зазнала пошкоджень внаслідок російських обстрілів 12 липня та в ніч проти першого листопада. В закладі вилетіли вікна та пошкоджено дах.
Тимчасово виконуючий обов'язки директора навчального закладу Михайло Надич говорить, на повну відбудову коледжу потрібно орієнтовно 10 мільйонів гривень. Від Департаменту освіти отримали 500 OSB-плит. Також матеріалами допомогли благодійники. 
"Громадська організація "Десяте квітня" на нинішній момент нам надала 165 комплектів. Ремкомплектів, як їх називають. Ремкомплект включає один лист OSB, дошки для забиття різного формату, декілька кілометрів плівки, брезенту, піни", — розповів Михайло Надич.
Волонтери "Добробату" працюють на об'єкті протягом трьох тижнів. За цей час облаштували понад 1000 квадратних метрів даху шифером.
"Роботи зробили дуже багато. Зашили всі вікна. Сьогодні закінчуємо питання щодо протікання даху. Тобто за зиму спокійно це приміщення вціліє", — розповів волонтер Юрій Осипов.
"Кістяк" команди — п'ятеро людей. Один із них — Костянтин, який у будівельному "батальйоні" вже понад місяць. Його будинок також постраждав від російських обстрілів.
"Хлопці прийшли нам на допомогу, сусідам, всьому двору. Захопило це, і почав далі з ними працювати. Працюємо чотири дні на тиждень. Можемо й п'ятницями, і суботами", — каже волонтер Костянтин Абрамов.
Волонтери "Добробату" кажуть, що планують й далі працювати на будівельному фронті. Зокрема, й над облаштуванням освітнього закладу.
Загибель брата, втрата бізнесу, руйнування будинку. 
, яка повернулася в рідне село
 потребують переосмислення — уповноважений із захисту державної мови
Придбання генераторів для багатоквартирних будинків. У Миколаєві розробили 