Пришвидшить час виконання операцій: черкаській лікарні передали нове обладнання

Оксана Швед
Наталія Старинець

"Краніотом – це сучасний високошвидкісний апарат, який дозволяє максимально скоротити час доступу і зробити його максимально безпечним під час операцій", – пояснив медик. 
 За його словами, при черепно-мозкових ураженнях, зокрема, травмах, дуже важливий час виконання оперативних втручань.
 
У лікарні потреба в специфічному обладнанні є завжди, зазначив директор лікарні Віталій Шило:
"У нас багатопрофільна лікарня на 810 ліжок, вона має 26 відділень, тому потреба в специфічному обладнанні та розхідних матеріалах завжди є, була і буде. Це великий вклад для надання якісної медичної допомоги пацієнтам і для пришвидшення перемоги України". 
 Передала апарат громадська організація "Ротарі клуб Черкаси". 
 
 
Зі слів медичної координаторки громадської організації Ольги Палійчук, такі заявки збирають по всій Україні.
"Це один із великих медичних проєктів, які реалізує наша ротарійська спільнота для того, щоб допомогти постраждалим від війни, а також лікарням", – пояснила вона.
Ще дев'ять таких наборів отримають медзаклади в інших містах, додала пані Ольга.