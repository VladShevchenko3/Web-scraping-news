Військовий мерч та допомога на передовій. Миколаївські волонтери розповіли про свою роботу

Крістіна Лупаїна
Денис Бобков
Тетяна Мілякіна

Про допомогу українським військовим кореспондентам 
 розповів волонтер 
 Любомир. 
"Надаємо допомогу військовим за потребами, із ким працюємо від початку масштабного вторгнення, також військовим, яким допомагаємо із 2014 року. Наразі ці військові воюють на херсонському, східному напрямках", — говорить Любомир.
За словами волонтера, під час активної фази на херсонському напрямку більшість військових мали можливість приїжджати до них та забирали допомогу самостійно. 
"Був час, коли ми їздили до них, це було два місяці, щотижня, іноді двічі на тижні. На нульові позиції ніхто з військових пускати волонтерів не буде. По-перше, нам немає чого робити, по-друге, ми будемо "палити" їхні позиції, адже все проглядається з БПЛА, дронів. Але дуже близько до позицій, де бахає і чутно кулеметні черги, ми приїжджали", — розповідає Любомир.
На схід волонтери "Миколаїв Military Support" їздили чотири рази. Розповідають, дещо надсилали поштою до міста Покровськ, але великі вантажі везли самостійно.
Для того, аби не просити постійно людей просто скинути гроші, волонтери розробили власний мерч та розпочали проводити аукціони. 
"Коли постійно просиш людей: "Допоможіть, допоможіть", — це як жебрацтво. Хочеться їх зацікавити якоюсь грою. Тому йде розробка різних мерчів
якісь приколи, щось беремо у військових — відстріляні гільзи, трофеї тощо. Можна розігрувати, аби подякувати донаторам. Так відбувається збір грошей", — розповідає Любомир.
Мерч волонтери виготовляють за власні кошти, весь заробіток йде на ЗСУ.
"Миколаїв Military Support" — це бренд, назва формування людей, які до нього причетні. Це зроблено для соцмереж. Люди, які причетні до цього — це я, моя подруга Тетяна і ще декілька друзів
в Одесі, в Києві. Це люди з різних міст України. Кожен допомагає за можливості, чим може", — каже Любомир.
Найбільший донат Любомир не називає, каже — за майже рік згадати важко.
"Був донат 104 тисячі гривень, це кросфіт спільнота, яка організувала турнір і перерахувала нам гроші. Також вчора були пожертва 300 євро, це не найбільший, але також приємно, від норвежців, які постійно надсилають, тут вони зробили збір і відправили нам ці гроші", — розповідає Любомир.
За словами Любомира, більшість зборів виникають спонтанно. Часто це нагальні потреби, які потрібно вирішувати терміново.
Під час масованого обстрілу над Миколаївщиною 
 дві крилаті ракети
Над Миколаївщиною збили 
-камікадзе — ОК "Південь"
Протягом доби російські війська 
 по акваторії Миколаївської області