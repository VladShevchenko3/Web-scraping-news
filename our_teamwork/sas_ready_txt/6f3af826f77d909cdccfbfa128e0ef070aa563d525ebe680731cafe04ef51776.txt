Як у Миколаєві допомагають безпритульним тваринам

Світлана Кльосова
Світлана Вовк

Діяльність КП "Центр захисту тварин" базується на програмі, затвердженій Миколаївською міською радою. Головний її принцип "відлов—стерилізація—випуск". Співробітники комунального підприємства розшукують власника тварини, також усі охочі можуть забрати чотирилапого з "Центру захисту тварин" додому.
Після 24 лютого 2022 року на підприємстві почали з'являтися все більше породистих собак. Їх привозили власники, які евакуювалися з міста і не мали змоги забрати тварин з собою.
"Були такі випадки навіть, коли люди просто залишали вдома, закривали на подвір'ї і потім телефонували і повідомляли, що в них там знаходяться тварини, просили забрати: "Сусіди прийдуть вам відкриють, щоб ви забрали тварину, бо вона там голодна сидить", — розповідає виконувач обов’язків директора Комунального підприємства "Центр захисту тварин" Руслан Бондарєв.
Від початку повномасштабного вторгнення тваринам та їхнім власникам допомагає миколаївська зоозахисна організація Фенікс". Станом на 25 січня основна робота полягає у забезпечені кормами як домашніх тварин, так і безпритульних. 
"Більше стає запитів на допомогу кормами. І, власне, якщо говорити про область, села — це те місце, яке завжди потребує допомоги кормами. Але зараз, якщо умовно кажучи, у цьому селі до цього були троє-п'ятеро людей, які просто фізично не могли обійти таку величезну кількість місць, і ми їм не могли залишити більше ніж 700-800 кілограмів або тонну корму. Зараз (станом на 25 січня — ред.) ця кількість зростає, тому що люди повертаються і роблять до нас запити", — говорить голова зоозахисної організації "Фенікс" Олена Бардан.
Найбільше запитів надходить щодо корму, вакцин для тварин та стерилізації. 
"Зараз другий напрямок — це вакцинація і стерилізація. Це те, що потрібно місту в цілому завжди і зараз це теж дуже важливо. Велика кількість нових тварин з'являється у людей, яких вони підібрали з вулиці. Ми їм у цьому допомагаємо. Ну, і завдяки цьому вдається прилаштувати більшу кількість тварин, ніж до цього", — розповідє Олена Бардан.
Також "Фенікс" допомагає евакуювати тварин. Вивозять не тільки з Миколаєва, а й допомагають волонтерам з Херсонщини.
"Ми їм в цьому допомагаємо. В нас є клітки, є волонтери, є автівки, є люди, які возять туди корми і вони на шляху назад можуть забрати тварин, повезти їх далі", — говорить зоозахисниця.
У співпраці з об'єднанням волонтерів "Друзі поруч" та КП "Центр захисту тварин" організація рятує тварин, прилаштовує безпритульних тварин у нові родини.
Зокрема волонтери "Друзі поруч" регулярно організовують виставки-прилаштування. У січні на такому заході вдалося прилаштували 18 собак.
"Так, з початку року вже провели виставку у співпраці з "Центром захисту тварин". Допомагали комунальному підприємству у прилаштуванні виключно їхніх цуциків. Прилаштували величезну кількість тварин, як на мене. Цифра 18 — вона крута! Я вважаю, що ми зробили величезну частину роботи", — каже Олена Бардан.
За словами Олени Бардан, з початку 2023-го року робота майже не змінилася, проте запитів на допомогу надходить більше. Пов'язує це зі звільненням окупованих територій та поверненням людей додому.
 
: від чого здатні захистити та наскільки актуальні в Миколаєві
На Миколаївщині підозрюваний у колабораціонізмі намагався 
 — прокуратура
Протягом доби війська РФ 
 прибережні громади Миколаївської області