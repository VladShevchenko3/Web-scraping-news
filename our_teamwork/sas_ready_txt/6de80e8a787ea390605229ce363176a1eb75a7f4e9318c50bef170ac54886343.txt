Під час благодійного аукціону "Зігрій котика ЗСУ" у Житомирі зібрали 115 тисяч гривень для придбання термоодягу бійцям

Оксана Ковальчук

За його словами, аукціон був експериментальним.
"Дуже успішно продалися три лоти: картина, умовно названа "Ластівки", хоча на полотні зображені синички, остеопатичний масаж в одному з дорогих житомирських салонів та консультація у сфері фінансів. Щодо інших лотів. Гурт "Друга ріка" надав свій прапор, викуплений за 1 600 гривень, який залишився в Житомирі, і листівку з автографами – десь 700-800 гривень, яка поїхала на Рівненщину. Одногодинна зустріч з депутатом міської ради "пішла з молотка" за тисячу гривень. Були також вироби хендмейд, фотосесії, косметика. Середня кількість ставок під кожним лотом – п'ять, хоча були і дванадцять, і одна, але одразу націлена на викуп вподобаного", – розповів Сергій Трохимишин.
Сім тисяч гривень за зустріч з бійцем ЗСУ – таким виявився найдорожчий лот благодійного аукціону, запровадженого благодійним фондом "Справжні Українці".
"Ми планували на коли яку суму повинні зібрати, щоб розрахуватися з ательє, оскільки спершу треба було закупити матеріал, потім його відшити. Ми успішно справилися з закупівлею. Завдяки Стівену Таперу, нашому партнеру з Великобританії, а також "Інфопульс Україна" ми достроково заплатили, випереджаючи графік приблизно на два тижні. Наступну суму добрали і знову ж таки успішно перекинули. Звісно, не без конфузів сталося. Оскільки у нас були прильоти, не було світла, процес відшивання одягу затримується, але ми думаємо, що до кінця місяця все буде готове. Планується виїзд на передову наших волонтерів і ми думаємо, що одяг поїде з ними безпосередньо до першого батальйону 95-ї бригади", – зазначив Сергій Трохимишин.
Як і планувалося, для бійців ЗСУ буде пошито 100 комплектів термобілизни. Додатково зібрані п'ятнадцять тисяч гривень організатори аукціону витратять на супутні матеріали.
"Ми зараз шукаємо підрядника на пошиття якісних шкарпеток. Оскільки те, що є на ринку дешеве, нам не подобається своєю якістю, дороге – не варте запрошених коштів. Як спортсмен-бігун я розумію, якими мають бути шкарпетки для бігу на далекі дистанції. Тобто, щоб і після ста кілометрів вони не втратили своєї форми і не зіпсувалися. До кожного комплекту плануємо додати пару шкарпеток", – каже Сергій Трохимишин.
Проведений аукціон дав організаторам досвід і підстави для роботи над помилками. Не спрацювали лоти, найдорожчі на старті. Несподіванкою став і найдорожчий на фініші лот – зустріч із бійцем.
"Рахунок, вказаний на сторінці аукціону, – це корпоративний рахунок нашого фонду, – наголошує Сергій Трохимишин, – ми не збираємо грошей на особисті рахунки. Він активний, тож охочі можуть докладатися до збору коштів на благодійні справи і далі".
 