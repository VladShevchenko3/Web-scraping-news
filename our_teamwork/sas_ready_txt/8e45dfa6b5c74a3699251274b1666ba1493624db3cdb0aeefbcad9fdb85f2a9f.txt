Собаки знайшли собі господарів. У Миколаєві відбулась виставка-прилаштування

Єлизавета Кротик
Олександр Гордієнко

Про це кореспондентам 
 розповіла волонтерка Анна Куркуріна.
Виставки-прилаштування безпритульних тварин зоозахисники волонтерської організації "Друзі поруч" проводять щомісяця.
"Ми прилаштовуємо безпритульних тварин. Спеціальні виставки такі для безпритульних тварин. Моє серце радіє. Минулого разу ми наче 24 цуценя прилаштували. Для нас, волонтерів, кожне життя — важливе. Це жива істота. Ось я вже двох собак прилаштувала: одного зі зруйнованого села Зоря. Воно вже має родину", — сказала Анна Куркуріна.
Сімох цуценят на виставку-прилаштування безпритульних тварин принесла волонтерка Юлія. Собак вивезли військові з-під Херсона.
"Військові їх врятували з поля та привезли сюди. Сьогодні на виставці в нас вже мінус один, але взагалі їх було семеро. Залишились у нас двоє — хлопчик та дівчинка", — сказала Юлія.
До своєї родини собачку Мишку взяла жителька Миколаєва Елла. Жінка говорить, що довго не наважувалась завести домашню тварину після смерті улюбленого собаки.
"Я прийшла з дочкою, придивитися собі дитинку і знайшла. У мене був пудель, але через вік він помер. Я довго не наважувалась, але дочка мене привела і я вирішила. Ми довго стояли біля дівчини, довго дивилися, обирали. Мишкою назвали, бо вона була маленька та нещасна, так дівчата назвали, значить у неї така доля — бути Мишкою", — розповіла Елла.
Зоозахисники роблять фото та передають відповідні документи новим господарям. Так можуть відслідковувати поводження з твариною. За словами Куркуріної, єдиною умовою є — не утримувати собаку на ланцюзі.
"За європейськими стандартами собака не має жити на ланцюзі. Собака — це наш друг, тому єдина умова: тільки в хороші руки, але не на ланцюг", — зазначила Анна Куркуріна.
Волонтери привезли сорок чотирилапих з різних районів обласні. За словами співзасновниці "Друзі поруч" Люсі Михайловської, господарів знайшли 18 тварин.
. На Миколаївщині відновили навчання народному ремеслу
"
, продукти возять люди" — до Первомайського на Миколаївщині волонтери доставили гумдопомогу
 на тиждень: на Миколаївщині денні температури будуть вище нуля