У День ЗСУ військовим для потреб фронту житомирські волонтери передали два авто

Ірина Остапчук
Таміла Бутко

За її словами, автомобілі отримали військові 190 навчального центру та територіального підрозділу Національної гвардії України. Загальна вартість автівок 14 тисяч 200 євро.
"Ці автомобілі ми придбали за кордоном. На замовлення наших військових. А закупити та привезти до Житомира нам допомогли наші іноземні друзі-волонтери. В Україні автівки пройшли повний технічний огляд. Поїдуть на передову до "гарячих точок", – сказала Жанна Соловйова.
 
Керівниця фонду громади Житомира також розповіла, що гроші на придбання автомобілів цього разу збирали дуже активно. Надходили внески одним платежем сумою від 10 гривень до декількох тисяч. Збір тривав трохи більше двох місяців.
"Ми хотіли встигнути передати військовим потрібні їм технічні засоби до Дня Збройних сил України. І зробити їм такий подарунок від нас, волонтерів", – каже Жанна Соловйова.
 
 
Військовослужбовець Андрій проінспектував подарований позашляховик. І сказав, що все в ньому працює відмінно.
"Автомобіль чудовий. Їде добре. Нашим хлопцям на воєнних дорогах дуже буде помічним. Поїдемо на передову найближчим часом", – сказав військовий.