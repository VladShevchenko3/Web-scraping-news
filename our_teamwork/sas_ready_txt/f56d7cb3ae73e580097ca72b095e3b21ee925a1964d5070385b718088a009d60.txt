Щодня приходить від 100 до 200 людей. У Нікополі на Дніпропетровщині діє соціальна їдальня

Юлія Підгола
Олександра Тронь

Фонд працює з 2009 року. Заснували для допомоги кризовим родинам, людям, які звільнилися з місць позбавлення волі, бездомним тощо.
"У мене така мрія була – створити таку їдальню. Зробили її. І годуємо цих людей. Щодня приходить від 100 до 200 людей в залежності від дня", – говорить Наталія.
За її словами, функціонувати їдальні допомагають як закордонні та місцеві спонсори, так і міська влада Нікополя. Наприклад, щодня місцевий хлібзавод привозить до їдальні свіжий хліб, канадські доброчинники передають фонду консервоване тушковане м'ясо. 
"Приходжу двічі на тиждень. Годують смачно, не відмовляють", – говорить відвідувач їдальні Віталій.
"Сюди приходжу часто. Бо без гарячого не можна взимку, це ж не літо. Зараз гарячі обіди тільки нас і рятують. Я ж не буду сиру вермішель їсти, якщо немає світла та газу”, – каже Олена.
З 2014 року організація допомагає також переселенцям. 
"Надаємо юридичну та психологічну допомогу для переселенців. Видаємо продуктові та гігієнічні набори", – каже керівниця Наталя Мезенцева. 
Фонд опікується і двома будинками милосердя  жіночим та чоловічим. Там мешкають люди, які опинилися на вулиці, а також жінки із дітьми, чоловіки з інвалідністю. 
“Ми всім їм надаємо житло. Допомагаємо відновлювати документи, згодом – адаптуватися, ресоціалізуватися в суспільстві: знайти роботу тощо. Тобто комплекс послуг, який необхідний для людей, щоб влитися та відновитися, і стати повноцінними членами суспільства", – розповіла Наталія Мезенцева.