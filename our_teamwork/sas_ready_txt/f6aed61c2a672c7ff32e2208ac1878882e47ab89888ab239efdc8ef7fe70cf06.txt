На Миколаївщині волонтер робить із газових балонів буржуйки для військових

Денис Бобков
Назарій Рубаняк

Про це Олександр розповів кореспондентам Суспільного.
Із запахом газу і під звуки зварювального приладу. Так, зазвичай, триває день майстра Олександра. Каже, з 16-ти років тримає зварювальний інвертор в руках, відтак не вбачає в технології виробництва нічого надскладного.
"Привезли балони. Я свердлю отвори. Заливаю воду через кран. Вона стоїть там годину буквально. Потім я відкручую кран, знову заливаю воду. І потім починаю різати", — розповів чоловік.
На виготовлення однієї буржуйки витрачає трохи більше години. Цією справою займається вже близько місяця. Балони йому раз на тиждень привозять волонтери громадської організації "Молодь — майбутнє нації".
Від початку серпня члени громадської організації зібрали 135 газових балонів. З них — 70 передали Збройним силам України за їхніми запитами, з решти балонів зробили буржуйки.
"Є людина, яка займається безпосередньо збором балонів. Спочатку в кол-центр наш телефонують люди, які бажають передати такі речі нам. Потім формується список. Людина їздить за адресами. Це села, це місто Первомайськ", — розповів волонтер Євгеній Нотевський.
Станом на 31 жовтня потреба в газових балонах залишається актуальною, розповів Євгеній Нотевський.
У Миколаєві встановили два 
"Тут знову лунатиме дзвінок та сміх дітей". На Миколаївщині 
 в Шевченковому
Гурт "Kozak System" 
 на Миколаївщині: збирали гроші на дрони для Сил оборони