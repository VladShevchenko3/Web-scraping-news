У Снігурівку, що на Миколаївщині, волонтери привезли гуманітарну допомогу

Ольга Ворошилова
Назарій Рубаняк

Про це кореспондентам 
 розповіла волонтерка Еллі Рейнольдс.
Еллі приїхала в Україну зі Швеції з гуманітарною місією. У Стокгольмі працює акушеркою-гінекологинею, вдома її чекають чоловік і троє дітей. Розповідає про свою волонтерську організацію OperationAid, що провадить діяльність коштом донатів і співпраці з різними компаніями.
"У нас команда у Швеції. Там 15 людей. Потім у нас команди в Україні: три людини у Львові, три — в Харкові, і чотири — зараз в Миколаєві. Ось я, як власниця організації, приїжджаю раз на місяць або через місяць контролювати, щоб все йшло в правильні руки", — розповіла Еллі Рейнольдс.
Еллі разом з ще чотирма волонтерами привезли медичне обладнання в Снігурівську лікарню, аби допомогти відновити її роботу.
"Ми дуже дякуємо. Це зроблено для нашої лікарні, для наших пацієнтів. Виживемо, переможемо, знищимо ворога, щоб ніколи не було бажання нападати на цивілізований світ", — сказав в. о. головного лікаря Валентин Шмигельський.
Також волонтери привезли 200 продуктових наборів, 100 наборів гігієни для жінок, 50 наборів для дітей, до 300 пляшок води, теплі речі. Роздавали гумдопомогу серед місцевих жителів.
"Дякуємо, що приїхали. Налагоджується робота. Ми вдвох з жінкою живемо. Вже по 74 роки, вже здоров'я не те. Потреби? Хліб, крупи, молочко", — розповів житель Снігурівки Михайло.
Волонтери "OperationAid" також вже закупили буржуйки та будівельні матеріали для відновлення дахів. Надалі збираються роздати гумдопомогу в селах Миколаївщини та Херсонщини, які постраждали внаслідок російських обстрілів і окупації.
Виявили понад 900 боєприпасів. На Миколаївщині 
 розмінування деокупованої Снігурівської громади
У Миколаєві волонтери 
 автоцистерну для ДСНС
На Миколаївщині 
 28 Пунктів Незламності — начальник ОВА