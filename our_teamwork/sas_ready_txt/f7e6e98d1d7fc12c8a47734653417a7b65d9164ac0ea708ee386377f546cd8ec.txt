"Пінгвіни допомагають ЗСУ": львівський полярник збирає гроші на потреби армії

Наталія Карнаух
Ірина Мочульська

Сергій Глотов фіксує життя тварин поблизу станції Академік Вернадський. Чоловік робить фото пінгвінів, морських левів та інших тварин. Аби використати свої світлини із благодійною метою, полярник створив серію фотовиставок та започаткував ініціативу "Листівки незламності".
"Дуже багато людей в Україні та за її межами допомагають українській армії. Це також нас не залишає осторонь. Перебуваючи за 16 тисяч кілометрів від України, на українській антарктичній станції "Академік Вернадський", ми вирішили також долучитись і підписати листівочки", — каже Сергій Глотов.
Зараз фото Сергія у вигляді листівок можна отримати за пожертви для військових, каже його дружина Анастасія. Є дві серії листівок: одна із пінгвінами та нова — з іншими місцевими ссавцями. Її лише виготовили і запускають у проєкт.
"Пінгвіни здебільшого утворюють пару на все життя. Тобто, якщо ви бачите, що є два пінгвінчики, то скоріше за все це — пара. Хлопчик і дівчинка. Один більший і один менший. Пінгвіни у нас найпопулярніші такі. Пінгвіни допомагають ЗСУ", — каже співорганізаторка ініціативи Анастасія Глотова.
За 500 гривень можна отримати додатково листівку із підписами учасників експедиції. Нову партію таких спеціально із Антарктиди привезли до України цього тижня. 
Гроші, які за них виручають, скеровують на підтримку ЗСУ. Вже зібрали близько 40 тисяч гривень. Додали їх до збору на автівку.  Зараз стартує новий збір.
"Наші хлопці, для яких ми збираємо, вони займаються логістикою. І в них постійно   машини ламаються, або "прильоти" якісь і вони просто знищуються. Тому це постійно треба. Ми думаємо, на наступний автомобіль або на вантажівку будемо збирати", — каже Анастасія Глотова.
Долучитись до зборів та пожертвувати гроші можна у соцмережах проєкту. Зокрема, на   каналі "Листівки незламності" у Telegram.
Вивчатимуть пінгвінів, тюленів та китів. Троє львів'ян 
. СУСПІЛЬНЕ | ВІДЕОНОВИНИ
Українські альпіністи 
. СУСПІЛЬНЕ | ВІДЕОНОВИНИ