До однієї з лікарень Миколаєва волонтери привезли багатофункціональні ліжка

Денис Бобков
Олександр Гордієнко

Про це кореспондентам 
 розповів волонтер Дмитро Іваницький.
Волонтери розповідають, що медичний вантаж прийшов вагою близько 15-ти тонн. Окрім медичного устаткування, у вантажівці були медикаменти, витратні матеріали тощо.
За словами Дмитра Іваницького, громадська організація "ДОФ" співпрацює з німецько-українським благодійним фондом "Рейн-Некар". Інформацію про потреби збирали по лікарнях області та міста.
"Звісно, всі потреби цей фонд не міг задовольнити. Вони надіслали частину з того, що могли, і частину з того, що було у них в наявності на складах. Ми попитали в наших лікарнях, вони задоволені. Одразу скажу, все обладнання не було новим. Але за відсутності краще мати таке, воно все працює", — розповів волонтер.
Попри те, що устаткування вже використовували, воно є новітнім та мають відповідний сучасний функціонал, говорить завідувач відділення анестезіології та інтенсивної терапії Дмитро Федоренко.
"Ліжка по габаритах нам більше підходять. Під наші двері, проїзди. Щоб ми могли возити пацієнтів на них, а не перекладати пацієнтів кожен раз при політравмах. Ліжка мають два пульти. Один пульт пацієнта, а інший пульт виїжджає з-під ліжка — це наш основний пульт. Він більш функціональний", — розповів лікар.
Пан Дмитро показує, що механізмами можна підіймати різні частини тіла пацієнта — ноги, тулуб, голову. Тобто змінювати положення хворого в різних площинах.
У Німеччині збором вантажу займались представники української діаспори. Їх задача була зібрати вантаж та доставити його до українського кордону. Далі працювали вже українські волонтери.
"На всю логістику, від старту проєкту до закінчення, пішло орієнтовно два місяці. Займаються логістикою всі наші волонтери, які причетні до "ДОФ" та наші іноземні партнери. Також люди, які з часом виїхали з України. Але в душі українцями залишилися", — розповів голова волонтерського центру "ДОФ" Михайло Фатєєв.
Михайло говорить, що в Німеччині станом на 17 листопада почали збирати наступний гуманітарний вантаж для лікарень Миколаєва.
Пенсії та товари першої необхідності. У звільненій Снігурівці 
 "Укрпошти"
Під час розмінування на Миколаївщині 
 начальник вибухотехнічної служби
У Польщі вишили унікальні рослини, які 
 на Миколаївщині через війну