"Привезли дітям свято". Волонтери доставили гуманітарну допомогу на Херсонщину

Дар'я Свистуха
Назарій Рубаняк

Про це волонтери розповіли кореспондентам 
.
Максим — волонтер із Києва, приїхав на деокуповану Херсонщину разом з товаришами. Один із них став для дітей Сантою.
"Привезли 200 наборів продуктових. Передали нам. І християнські церкви передають, і люди з Німеччини передають. Поки що можемо. Але все важче знаходити ці набори. Ну, трошки свята дітям привезли. Привезли іграшки, подаруночки", — говорить волонтер.
Солодощі для дітей передала військовим німецька благодійниця Санна Хантес, каже Максим. За час волонтерства чоловіки побували на півдні та на сході країни. У Херсоні — вдруге. В середині грудня передавали оглядові ліжка та медикаменти.
Волонтер "OperationAid" — швед Оскар — в Україні вперше.
"Мабуть, 100 дітей отримали новорічні подарунки сьогодні. Тож ми дуже раді. Кожна дитина отримала продуктові коробки, де було трохи цукерок і кілька іграшок", — каже Оскар.
Також шведи привезли теплий одяг для місцевих. Кожен житель міг взяти те, що йому потрібно. Розпочали свою волонтерську місію з відвідування церкви, де не лише роздали пакунки, але й послухали вірші у виконанні місцевих дітлахів. 
"Орієнтовно до 30 дітей було. Навіть із тих, хто боялися прийти сьогодні на це свято, бо в місті лунають вибухи", — розповів диякон.
Далі волонтери відправились у села, розташовані поряд: Інженерне, Молодіжне та Наддніпрянське.
"Гуманітарної допомоги вистачає. Декілька разів на тиждень приїздять волонтери, буває і частіше", — говорить житель Наддніпрянського Павло.
Спланувала поїздку, об'єднавши шведів та киян, миколаївська волонтерка Євгенія, яка задля святкового настрою як дітей, так і дорослих перевдягнулася в Снігурку.
"Привезли апарати для хворих на цукровий діабет, десь близько двох ящиків. Та інсулінові шприци, привезли також для сердечників близько двох чи трьох ящиків", — каже  Євгенія.
Волонтери разом встигли роздати понад 300 подарунків і продуктових наборів, також ліки та 20 коробок одягу. У планах благодійників допомагати жителям деокупованих територій.
"Наше життя згоріло". На Херсонщині родина через руйнування будинку
мешкати в сараї для худоби
На деокуповані території Миколаївщини 
 тіла семи цивільних — Нацполіція
Через підірваний міст. Волонтери 
гуманітарну допомогу селу на Миколаївщині