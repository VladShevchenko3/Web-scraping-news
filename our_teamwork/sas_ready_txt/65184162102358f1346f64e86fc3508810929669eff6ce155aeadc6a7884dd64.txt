Окопні свічки, маскувальні сітки та патріотичні вироби: сумська школа допомагає військовим

Катерина Іваненко
Анна Скрипняк

Через волонтерів свій гостинець українським військовим передає і п’ятикласник Олексій.
"Я збирав гроші на скутер або самокат. Там було 500 гривень, а коли вчителька написала в групу, що треба допомогти військовим, я вирішив, що гроші ще з’являться, а військовим потрібно допомогти. Ми з другом пішли до магазину і купили їм багато смаколиків. У нас трохи не вистачило грошей і дядько нам додав 117 гривень. Це свідчить про те, що наша Україна незламна та переможе", - говорить він.
Мама семикласниці Ірина Ткаченко розповідає,  що від початку війни, разом з родиною, вимушена була переїхати з Луганська до Сум. Нині всією сім’єю прагнуть допомогти армії. Жінка каже, що в холодну пору окопні свічки незамінні, тож ділиться майстер-класом виготовлення:
"Робиться вона з вторинної сировини. Беремо використану жерстяну банку, туди розміщуємо картон ребристий, скручуємо його равликом і робимо гніт. Далі розтоплюємо парафін і заливаємо, щоб потрапив до кожної шпаринки".
"Діти ще виготовляють багато листівок, у які владають душу. І найбільше їхнє побажання, щоб наші захисники повернулися з перемогою найшвидшою", - говорить педагог-організатор Тетяна Блужан.
Вікторія Балашова розповідає, що шкільна громада допомагає армії та волонтерам з 2014 року. "Ці пакунки будуть розділені на кожного бійця і надіслані повзводно", - говорить вона.