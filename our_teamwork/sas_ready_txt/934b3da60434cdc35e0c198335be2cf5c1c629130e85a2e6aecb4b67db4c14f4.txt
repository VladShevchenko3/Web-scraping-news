Тепло, електрика та свіжий хліб. У Миколаєві працює "Пункт незламності"

Крістіна Лупаїна
Олександр Гордієнко

Про це кореспондентам 
 розповіла волонтерка Олександра.
Намет забезпечений централізованим електропостачанням. На випадки його відсутності — є генератор. Опалюють дровами. 
"Приходять до нас люди, можуть посидіти, погрітися. Попити чай, каву, зарядити свої пристрої, ґаджети. Сьогодні ми видаємо гарячий хліб і консерву в руки. Ну, 500 людей точно приходить. Якщо взяти, що вони приходять сім’ями, то так. Діток багато. Помалювати, розфарбувати. Щось таке", — розповідає Олександра.
Жителька Миколаєва Олена прийшла до пункту разом з семирічним сином Макаром. Каже, що світло потрібне, аби Макар зміг долучитись до шкільних уроків.
"Світло вимикають, треба десь навчатися з дитиною. Тому і прийшли. На жаль, у нас світла немає вдома. Ми за графіком з вчителькою не співпадаємо. Тому ми прийшли навчатися сюди", — розповідає Олена.
Поряд з наметом розгорнута мобільна пекарня. Хліб з пічки одразу роздають людям. Протягом зміни процес беззупинний.
"Замішуємо тісто в тістозмішувачі. Потім ріжемо по 280 грамів. Далі Тетяна розкатує готові вироби. Далі формуємо і в розтійну шафу. Після розтійника — в піч", — розповідає пекар Валерій.
У звичайному режимі пункт працює з 8 ранку до 8 вечора. Але через різкі холоди, тривалу відсутність світла чи інші фактори, робота пункту може подовжуватись.
"Разом з нашими турецькими партнерами БФ "IBC" ми започаткували проєкт, та створили цей пункт обігріву. Який складається з самого пункту обігріву, площею 200 квадратних метрів, мобільної пекарні потужністю 450 хлібів на годину та біотуалетів з умовами інклюзивності", — розповідає засновник благодійного фонду "Буржак Релиф" Артем Булгару.
За словами Артема Булгару, в перспективі тут планують роздавати гарячі обіди, які готуватимуть неподалік, встановити автономний інтернет та збільшити обсяги випічки хліба.
На Миколаївщині сім'я з квітня 
військового з російського полону
Чергові температурні гойдалки. Протягом тижня на Миколаївщині 
 та навпаки
Миколаївщина під час війни. 