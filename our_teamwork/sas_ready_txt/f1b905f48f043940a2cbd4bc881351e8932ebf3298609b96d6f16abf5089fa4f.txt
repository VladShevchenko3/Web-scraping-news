"Карлсон support": військові об'єдналися з волонтерами, щоб допомогти херсонцям

Суспільне

Максим, командир спецпідрозділу "Карлсон". Того самого формування добровольців, яке з перших днів повномасштабної війни взяло на себе зокрема функції аеророзвідки. У  Херсоні Максим бував раніше. Часто приїздив у справах, у мирний час займався виробництвом добрив.
"У нас дуже багато друзів в Херсоні, дуже багато хлопців, які допомагали нашому підрозділу. Коли ми сюди дійшли, багато хлопців повернулись додому, тому і народилась тема волонтерства, по допомозі цьому місту", 
 розповідає командир спецпідрозділу "Карлсон".
 Саме бійці спецпідрозділу "Карлсон", вже перебуваючи у Херсоні, підняли на лівобережжі перший український прапор. Військову діяльність поєднали з благодійною. Так організували гуманітарний штаб "Карлсон support" який очолив Ігор Котелевич. До війни чоловік працював ведучим свят. Волонтерством зайнявся 24 лютого. Купив продукти й почав розвозити самотнім літнім людям.
"Я вів блог. Показував все в блозі в Інстаграмі не для хайпу, а просто показував, що так треба робити всім", 
 говорить Ігор Котелевич.
Волонтерством Ігор займався усі місяці окупації, з Херсона не виїздив. Встиг побувати в полоні в окупантів, вони ж забрали у чоловіка все зароблене. Проте допомагати  іншим він не припинив. А після звільнення Херсона йому зателефонували хлопці з "Карлсона" і запропонували співпрацю. Так розпочався спільний проєкт.
"Організації, які мені із початку допомагали, одразу почали на "Карлсона" відправляти вантажівки. Потім нові і нові знайомства з різними благодійними фондами, благодійними і громадськими організаціями для того, щоб приїжджали сюди вантажівки з різноманітною допомогою", 
 говорить керівник гуманітарного штабу.
Допомагають херсонцям й долати наслідки обстрілів і не тільки.
"Коли десь кудись прилетіло, ми їдемо туди і латаємо вікна людям, плівкою закриваємо. Десь буде народжувати матуся, ми зробимо пакуночок першої допомоги, памперси покладемо, пелюшки", 
 розповідає Котелевич.
Напрямків діяльності у штабу "Карлсон support" багато. Серед них і освітній. Це тренінги з важливих у воєнні часи навичок. 
"Ми відкриваємо набір на тренінги і будемо робити підготовку для людей всіх охочих по тактичній медицині, військовій тактиці і лекції, як себе поводити при артилерійських обстрілах", 
 говорить волонтер.
 
3 грудня українські військові 
 перший прапор на лівому березі Дніпра.