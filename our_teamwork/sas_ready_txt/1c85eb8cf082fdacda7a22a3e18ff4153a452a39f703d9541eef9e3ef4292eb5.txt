Автомобілі, медичні рюкзаки та амуніція: американські волонтери співпрацюють з тернопільськими

Оксана Цвик

За його словами, співпрацюють з тернопільською волонтерською організацією "Десантно-козацький рій".
"Нашу співпрацю розпочали з передачі гуманітарної допомоги зі США в Україну. Також займаємося постачанням автомобілів в Україну. Відправили їх майже два десятки".
Нещодавно волонтери передали пікап військовим "Азову".
"Просили надати автомобіль з більшою базою для того, щоби можна було розмістити все обладнання, яке їм потрібно, або щоби в цьому пікапі вмістилося якомога більше особового складу. Тому ми почали шукати такий автомобіль. Один зі співзасновників фонду "United support for Ukraine" сам купив цей транспорт, і ми його передали нашим воїнам", – говорить віцепрезидент фонду.
Олександр Ткаченко каже, вже готують для передачі два нових автомобілі для військових.
"Це такий меседж для всіх, хто проживає в Україні, від нас, жителів Детройта. Багато хто з нас мешкає тут дуже давно. Ми за вас не забули, ми будемо працювати й продовжувати допомагати Україні".
Загалом з 24 лютого волонтери передали в Україну дві тисячі комплектів військової форми та шістсот пар взуття. Також уклали понад шістсот медичних рюкзаків та майже півтори тисячі аптечок.