"Власними зусиллями". Як волонтери з Чернієва на Франківщині створили благодійний фонд та допомагають ЗСУ

Руслана Полівчак
Каріна Борисевич

Жителі села об’єдналися у 2014 році задля допомоги українським військовим. Вони створили благодійний фонд "Власними зусиллями", мають приміщення. У ньому збирають гуманітарну допомогу на фронт та військову амуніцію. Співзасновник фонду Андрій Коваль пригадує, усе почалося з Революції гідності. Відтоді волонтери невпинно працюють на перемогу.
"Раніше ми опікувалися людьми у скруті. У 2014 році були активними учасниками Революції гідності і після того почали допомагати хлопцям, які пішли воювати на Схід. Зараз є 30 активних волонтерів. Є такі, які не мають часу волонтерити, але вони дають гроші. Також нам допомагають діти, яких 
", — розповідає Андрій Коваль.
Усю допомогу волонтери самі відвозять на передову. Окрім цього, вони доставляють автівки бійцям. Усього, за словами голови благодійного фонду "Власними зусиллями" Степана Куцмиди, зі штабу відправили майже 160 автомобілів. Чоловік понад 40 разів відвозив автівки сам. Частину з них волонтери купили самі, збираючи гроші. Решту – бійці або їхні рідні. Усі авто волонтери обслуговують. Перед тим, як везти їх на фронт, машини ремонтують та фарбують.
"Наша армія — мобільна. Завдяки цим автомобілям ми маємо багато стратегічних перемог. Хлопці групами по 5-14 людей під’їжджають до мос**лів та завдають удар. Ворог на якихось великих автомобілях не є таким мобільним. Ми з перших днів побачили цю тенденцію, що автівки потрібні на фронті. І тому взяли на себе таку місію",  — каже Степан Куцмида.
Приблизно двічі на місяць волонтери їдуть на передову. Вони везуть автомобілі, посилки від рідних та ті речі, які військові замовляють. Допомогу у штаб передають благодійники з-за кордону — Польщі, Німеччини, Італії, Канади та Америки. Також  волонтери закуповують теплі речі для військових і в українських виробників, щоб підтримати місцевий бізнес.
"Часто ми співпрацюємо з нашою діаспорою. Вони передають тактичне взуття, тактичні рукавиці, наколінники, форму. Зараз актуальні зимові речі — термобілизна, устілки. Так само передаємо енергетичні батончики. Ми співпрацюємо з громадськими організаціями, які їх виготовляють. Передаємо сухпайки, продукти тривалого зберігання", — каже співзасновник фонду Андрій Коваль.
Не забувають дякувати волонтерам за їхню роботу й бійці. Після кожної поїздки вони передають до штабу військові експонати – гільзи від снарядів уламки російського безпілотника та підписані прапори.
Степан Куцмида каже, відправлятимуть допомогу й українським бійцям і надалі. Адже завдяки спільним зусиллям Україна переможе. Наразі волонтери готуються до наступної поїздки.