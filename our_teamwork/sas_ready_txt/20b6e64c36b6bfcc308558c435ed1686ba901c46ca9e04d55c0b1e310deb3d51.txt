Волонтери у супроводі військових доставили гуманітарну допомогу до деокупованого села на Миколаївщині

Денис Бобков
Олександр Гордієнко

Про це кореспондентам 
 розповів волонтер Валерій.
У внутрішньому дворі однієї з миколаївських пекарень під воротами в цех вже волонтери припаркували "танчик" — так вони називають свій мікроавтобус. З цеху викочують розкладений на піддонах та запакований хліб, завантажують його в салон.
"У мене є бабуся, нікого немає окрім бабусі, друзів та побратимів. І моя бабуся дуже любить свіжий хліб, тільки свіжий. Я не можу їй принести черствий, хлипкий якийсь. Тільки свіжий, тільки смачний хліб. Там, куди ми возимо це, також є бабусі, дідусі. Я хочу, щоб вони їли свіжий хліб", — розповів волонтер з Миколаєва Валерій.
"Танчик" на виїзді з міста вклинюється в колону з іншим транспортом, який везе гуманітарний вантаж. Межа між Миколаївщиною та Херсонщиною. Доріг тут майже немає, розбиті важкою гусеничною технікою. Переправи через водойми підірвані. Місцями військові інженери встановили понтонні переправи.
Зустрічним людям хліб дають з машини. Тим часом у місці призначення вже зібрались люди. Організована черга. Військовий в капелюсі Санти починає видавати вантаж. Люди беруть пакунки з продуктами, потім підходять по хліб.
"Ми привезли гуманітарні набори, продуктові та дитячі подарункові набори до Нового Року. Це важливо, бо діти тут, на жаль, бачили те, що не мали бачити взагалі у своєму житті. У продуктових наборах в основному крупи, олія, цукор, сіль, чаї, кава — найнеобхідніше", — розповіла волонтерка підрозділу "Химера" з Одеси Маргарита.
Село було в окупації майже десять місяців. Вибили російських армійців звідси майже одночасно зі звільненням Херсона. Весь час окупації люди тут не отримували жодних соціальних виплат.
"Роблять, роблять крамниці, і все є. Але грошей в нас немає, щоб щось купити. Ні пенсії, ні зарплати, ні роботи. Нічого в нас такого немає. Дякувати Богу, хоч гуманітарку дають", — сказала місцева жителька Юлія.
Логістикою займались представники 126 бригади тероборони, підрозділу "Химера".
"Ми все перерахуємо і розподілимо людям, які не змогли прийти. Або вони хворі, або їх взагалі немає на території. Ми все роздамо. Підгузки ми роздамо людям, які цього потребують. Дитячі підгузки. Все, що є, ми все роздамо", — розповіла соціальна працівниця Ольга.
Майже 300 продуктових наборів, хліб з мікроавтобуса та дитячі подарунки роздали за пів години. Частину відвантажили військовим, які відвезуть гуманітарну допомогу побратимам на позиції та у села на лінії розмежування.
На Миколаївщині 
 графіка погодинних відключень електроенергії
Війська РФ 
 акваторію Очаківської громади на Миколаївщині
У Миколаївській області на пожежі 