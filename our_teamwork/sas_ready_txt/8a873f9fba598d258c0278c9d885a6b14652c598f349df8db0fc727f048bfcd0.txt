Зоозахисники планують відкрити в Ірпені "Пункт незламності" для тварин

Наталія Балюх

В організації переконані, що такий пункт стане першим в Україні. Його хочуть розмістити в ірпінському мікрорайоні СМУ. У зоозахисників для цього вже є подаровані закордонними партнерами генератор, теплові гармати, клітки і корм для домашніх улюбленців. Нині ж волонтери шукають намет для втілення своє ідеї в життя.
У "Чотирилапому пункті незламності" власникам тварин запропонують зарядити телефон, випити кави чи чаю, погодувати та зігріти свого улюбленця, а ще можна залишити чотирилапого друга на певний час у теплому наметі. Така послуга буде доступна за попереднім записом — через обмежену кількість кліток, кажуть волонтери.