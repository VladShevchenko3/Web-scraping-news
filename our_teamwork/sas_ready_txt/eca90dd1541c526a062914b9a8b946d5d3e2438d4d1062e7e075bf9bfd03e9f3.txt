В Ужгородській школі №6 діти-переселенці отримали подарунки від волонтерів

Ганна Попп
Руслана Гостюк

У школі подарунки від Святого Миколая отримали всі переселенці, котрі живуть у цьому закладі. Наразі їх є 56, — розповіла голова профспілкової організації закладу Ярина Конкіна.
"Ці подарунки — це дарунки німців, котрі були волонтерами в Німеччині, вони приїхали і просто від щирого серця привезли понад 1000 подарунків. Це вже 7 локація, де ми були сьогодні, я вже навіть збився з ліку, скільки ми привезли подарунків. Що всередині, то там дуже багато різного, бо там кожен щось складав. В основному там солодощі та якісь шапки, шкарпетки. Ми тут працюємо не перший місяць, тому ми вирішили перед святами навідатися до наших хороших друзів", — говорить волонтер громадської організації "Неємія" Тимофій.
В Ужгородську школу №6 волонтери громадської організації "Неємія" принесли 14 подарунків. Кожен був підписаний для хлопчика чи дівчинки.
"Мені найбільше сподобалося шкарпетки, резинка та дзеркало. Дзеркало я дуже хотіла купити, але ніяк не могла, бо не було часу. Дуже сподобалося, мені дуже сподобався, я навіть не очікувала такого", — розповідає вимушена переселенка Катерина.