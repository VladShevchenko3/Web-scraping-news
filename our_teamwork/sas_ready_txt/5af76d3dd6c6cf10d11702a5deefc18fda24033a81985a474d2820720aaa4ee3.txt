Продукти, медикаменти і буржуйки: жителі Чернігівщини зібрали 70 тонн гуманітарної допомоги для Херсонщини

Ксенія Рекун

"Зрозуміли, що те, що ми привезли — це мало. Ще в дорозі почали обдзвонювати всіх людей, які можуть нам допомогти на другу поїздку. Разом зібрали три фури, а перша фура саме тут. Друга фура у Покровській церкві у Ніжині зараз завантажується, а третя фура завантажується у чернігівського фермера з Рябців із Ріпкинської ОТГ, — сказав директор фонду "Іскра добра" Ігор Кукобко.
За його словами, зібрали перші необхідні речі від тиску, болю, тому що у людей зовсім нічого немає.
Три фури допомоги для жителів Херсонщини жителі Чернігівщини зібрали за три дні. Продукти повезуть як у Херсон, так і в села регіону, які деокупували.
 