В Івано-Франківську для самотніх людей похилого віку волонтери підготували подарунки

Маріaна Басалига
Юрій Надольський

Військовослужбовець зараз перебуває на реабілітації в Івано-Франківську і разом з іншими волонтерами вирішив втретє провести таку акцію.
"У кожен різдвяно-новорічний пакунок входять гречка, рис, горох, пшенична крупа, олія, яйця, паличка ковбаси, шпроти в олії. Також туди ми ставимо шоколадку, печиво та овочі — картоплю, моркву, буряк", — розповідає Руслан Павлов.
На обліку в Івано-Франківському територіальному центрі соціального обслуговування населення перебувають понад дві тисячі самотніх людей похилого віку та з інвалідністю, розповідає завідувачка відділення організації надання допомоги центру Наталія Хміль.
"Ця допомога є вкрай необхідною, бо в людей — важке матеріальне становище. Люди витрачають багато грошей на лікування, на придбання найнеобхіднішого", — каже Наталія Хміль.
Волонтерка Вероніка Михайлишин долучилася до такої акції ще два роки тому.
"Для нас — це просто два пакети з харчами, а для них — передноворічне диво. Вони знають, що перед святом до них прийдуть волонтери та принесуть ці пакунки", — каже Вероніка Михайлишин.
Продуктові набори волонтери планують розвезти людям впродовж дня 30 грудня.