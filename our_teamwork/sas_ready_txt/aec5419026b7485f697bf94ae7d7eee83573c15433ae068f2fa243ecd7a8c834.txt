Відчуй смак Південного Бугу. Миколаївський волонтер налагодив продаж солоної води задля допомоги військовим

Дар'я Свистуха
Світлана Вовк

Про ідею налагодження продажу миколаївської води волонтер Mykolaiv Military Support Любомир Борода
кореспондентам Суспільного.
За словами Любомира Бороди,  ідея продажу зародилися після того, як знайомі з інших міст України почали говорити, що їм було б цікаво спробувати на смак миколаївську воду.
"Коли ми приїжджали в інші міста і казали, що в Миколаєві солона вода тече з крана, то люди це не могли собі уявити й казали, що їм дуже цікаво, яка вона на смак, що це за вода", — говорить Любомир Борода.
Зі слів Любомира, також коли один з його знайомих випустив  лінійку сольових спреїв, які використовують для укладання зачісок, волонтер пожартував: "Навіщо щось винаходити, якщо можна приїхати до Миколаєва, налити з крана й буде сольовий спрей". 
"До початку повномасштабного вторгнення я був дотичним до барбер-культури. Є сольовий спрей, тобто морська вода, яка використовується для укладання волосся. Є виробники, які роблять в пляшках цю воду. Один з виробників мій знайомий з Харкова, він робить такі сольові спреї",— розповів волонтер. 
За словами Любомира, так і виникла ідея використання солоної води.
Ідею підтримала волонтерка загону швидкого реагування міста Миколаєва Тетяна Колесниченко. Вона замовила спеціальні пляшки, в які й почали набирати солону воду з-під крана.
 "Потім ми звернулись до дизайнера, запропонували йому зробити щось таке цікаве на тему Миколаєва. Лиманського бичка розробив дизайнер навіть набагато краще, ніж ми могли собі уявити", — сказав Любомир Борода.
З моменту запуску волонтери продали сто п’ятдесят пляшок. Кожна з них коштувала сто гривень.
"Пізніше ми підняли вартість, коли пляшки почали закінчуватись і таким чином ми заробили на цих пляшках близько двадцяти тисяч гривень. Ми постійно збираємо гроші на комплектувальні для аптечок, тож гроші за миколаївську солону воду було витрачено на тактичну медицину для військових", —  каже волонтер.
Мистецтво та війна. Як миколаївські митці 
вторгнення
Відображення традицій: геральдист з Миколаєва 
для сіл та міст України
Біля Миколаївської міськради 
 ялини — екологи звернулися в прокуратуру