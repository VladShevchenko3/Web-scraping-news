Волонтери з Чернівців везуть гуманітарну допомогу для жителів деокупованої Херсонщини

Оксана Чміль
Марія Мороз

За словами керівника штабу Володимира Дороша, людям везуть теплі речі, постільну білизну, рушники, засоби гігієни, ліхтарики та бензопили. Також для жителів Херсонщини зібрали протизастудні ліки, медикаменти для дітей та людей старшого віку. 
Гуманітарну допомогу волонтери отримали від українських та закордонних благодійних організацій, а також від місцевих жителів. Також допомогу передають вимушені переселенці, зокрема й з Херсонщини.
Про речі, які необхідні херсонцям, волонтери дізнаються від тамтешньої місцевої влади. Володимир Дорош каже, що волонтери планують відкрити представництво штабу на Херсонщині, аби привозити туди гуманітарну допомогу регулярно. 
 