Під час шкільного ярмарку у Луцьку зібрали понад 70 тисяч гривень на авто для ЗСУ

Олена Парай

 
Діти та батьки продавали кулінарні вироби, які зробили вдома.
Від початку року це другий ярмарок, який проводять у школі на підтримку Збройних сил України. До благодійної акції 20 січня залучили учнів п’ятих, шостих та сьомих класів.
Гроші учні збирають на авто для другої роти мотострілецького батальйону 14-ї окремої механізованої бригади імені князя Романа Великого. 
Зі слів директора, у минулому семестрі школярі збирали гроші на дрон. Техніку купили за 107 тисяч гривень. Автомобіль, на який зараз збирають, вже приїхав з закордону.
"Авто пригнане, сьогодні його фарбують, вчора міняли мастила, паливні фільтра", – додав Роман Поліщук.
Усе приготоване дітьми та батьками розкупили за 40 хвилин. "Для ЗСУ ніколи нічого не шкода. Все для ЗСУ. Ще й приготувала", – говорить мама семикласника Олена Романюк.
До купівлі машини також долучаються дошкільні навчальні заклади та міський центр науково-технічної творчості. Педколектив зібрав 26 тисяч гривень. 
Щоб як найшвидше зібрали потрібну на авто суму ярмарки у школі планують влаштовувати щоп'ятниці.