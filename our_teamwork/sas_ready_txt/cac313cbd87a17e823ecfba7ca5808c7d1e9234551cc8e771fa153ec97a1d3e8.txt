Благодійний захід. На Миколаївщині шотландські волонтери готували піцу для дітей

Дар'я Свистуха
Єлизавета Кротик

На заході побували кореспонденти 
.
До Миколаївської області приїхали на запрошення поліцейського Олександра Присяжнюка.
"Це благодійна організація шотландська, вони приїхали на кордон з Польщею у кінці лютого, роздавали для біженців какао, чай, каву, щось гаряче. Потім, коли зрозуміли, що там біженців мало, почали ще щось робити, виїжджати до Львова. Ми спілкуємося через поліцейських, через когось ще, розклади робимо", — говорить волонтерка Ольга.
До селища Полігон привезли діток з батьками з сусідніх сіл, говорить поліцейський Шевченківської громади Олександр Присяжнюк. Також правоохоронець завіз піцу дітям до віддалених сіл громади.
"Я ініціював приїзд благодійної групи, щоб надати дітям барви в наш нелегкий час, нагодували їх піцою, а також жителів села Полігон. Здійснили підвіз дітей, були діти із села Зелений Гай, село Воднік мало приїхати ще, не проконтролював, село Миколаївське, село Полігон, Шевченкове і повеземо дітям із сіл Шевченкове та Котляреве", — каже  Олександр.
Благодійний захід правоохоронець організував, щоб розповісти дітям про правила поводження при виявленні вибухонебезпечних предметів.
Із села Зелений Гай на захід приїхала Наталя з донькою. 
"У дочки вчора був день народження, ми відсвяткували, а сьогодні нас запросили на такий захід.  Піца сирна та томатна, дуже смачна. Музику діткам включають, вони граються", — розповіла Наталя.