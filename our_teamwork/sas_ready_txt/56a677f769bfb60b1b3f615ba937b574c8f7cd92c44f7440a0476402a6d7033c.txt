Майже сто дітей отримали подарунки в Миколаєві

Ольга Ворошилова
Назарій Рубаняк

Про це кореспондентам 
 розповіла волонтерка Валентина Ткаченко.
На захід зібралися до 100 дітей. Серед них діти із сімей, що перебувають у складних життєвих обставинах, діти з інвалідністю та сироти.
"Сьогодні перший день дарування саме в театрі. Це вже традиція, яка вже понад п'ять років існує. Театр дарує дітям невеличку виставку, невеличку казку", — розповіла Валентина Ткаченко.
Далі — вручення подарунків. Волонтерка каже, що інформацію про тих дітей, які перебувають у місті отримували від центру реабілітації, з яким співпрацюють, та від служби у справах дітей міської ради. Валентина розповідає, що масштаби проєкту цьогоріч менші у зв'язку з повномасштабною війною.
"Цього року ми охопили понад 400 дітей. Не лише Миколаїв і Миколаївську область, але й інші міста. Ми уже встигли надіслати подарунки. У нас вийшло 124 людини з інших міст", — каже Валентина Ткаченко.
Цей захід восьмирічний Андрій запам'ятає надовго, — каже його матір. Хлопець — в категорії дітей з інклюзією. У подібній акції беруть участь вперше.
"Отримав саме те, про що мріяв. Він, якби в нього була б така можливість, малював би постійно. Він малює фарбами, малює будь-де і будь-що", — поділилася мати Андрія Марина.
Також збулася мрія ще одного маленького художника.
"Отримав набір, щоб малювати в темноті", — розповів Денис.
"Ми вперше тут. Дитині вісім років. Я — опікунка. Мені зателефонували з опікунської ради, і сказали прийти сюди", — розповіла опікунка Світлана.
20-го грудня вручення подарунків продовжиться. А також відбудеться поїздка в інтернат на території області, де волонтерка так само вручить подарунки його вихованцям.
Побажання миру, перемоги і сили ЗСУ. Миколаївці 
 головну ялинку міста
У Миколаєві волонтери 
 свято для дітей переселенців
Миколаївська художниця Юлія Поліщук 
 листівку до Дня Святого Миколая