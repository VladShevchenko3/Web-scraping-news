"Відповідальні українці" з Рівного передали військовим на передову три автомобілі

Наталія Стратонова
Савуляк Руслан

Англійські партнери передали для потреб військових автомобіль швидкої. 
"Вона не буде виконувати функцію вивезення з передової, але з більш безпечної зони буде доставляти хлопців у шпиталь. Туди можна доставити будь-яке обладнання, там навіть є сонячні батареї, все працює. Це 14-го року машина, вона фактично нова", — каже координатор БФ "Відповідальні українці" Олександр Безощук.
Також військовим передали дві автівки, придбані за щомісячні донати. Hyundai Santa Fe, якому дали ім'я "Гарпун", поїде на схід у роту "Бродяги". Раніше спільнота передавала силам оборони інші авто та продовжують шукати ще. 
"Велика потреба, тому що автівки щодня руйнуються через обстріли, через те, що, це старі автівки — вони вже просто виходили свій термін. А там вони використовуються у важких умовах, вони просто можуть зламатися. Тому й такий великий обіг автівок", — каже військовослужбовець роти "Бродяги".
У одній з вантажівок, яка також згодом відправиться на фронт, волонтери 
 мобільний музей національного спротиву. 