На Рівненщині дітям-переселенцям почали видавати комплекти зимового одягу

Юлія Авдєєнко

400 комплектів вже отримав Вараський район, майже 600 — Дубенський, а Рівне — 1 607 наборів, зазначив Віталій Коваль.
"Кожен дитячий набір містить куртку, светр або світшот, термобілизну, штани, шкарпетки, чоботи, шапку, шарф та рукавички для різного віку — на два-три роки, п'ять, сім та дев'ять. Набори одягу уніфіковані та підходять як дівчаткам, так і хлопчикам", — пояснив він.  
У Рівному отримати комплект можна у Центрі соціального обслуговування на Соборній, 3. У решті громад про видачу одягу можна дізнатися в органах соціального захисту за місцем реєстрації.
"Внутрішньо переміщені особи, які є батьками дітей чи їх законними представниками, для отримання допомоги подають заяву, згоду на обробку персональних даних та копії відповідних документів", — повідомив очільник області.
Він додав: Рівненщина отримала комплекти зимового одягу для дітей-переселенців від Міжнародного благодійного фонду ЮНІСЕФ та Міністерства реінтеграції тимчасово окупованих територій.
 