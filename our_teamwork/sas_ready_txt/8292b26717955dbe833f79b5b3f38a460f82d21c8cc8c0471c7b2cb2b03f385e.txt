Сплели понад 900 сіток: тернопільські студенти допомагають ЗСУ

Ірина Моргун

За його словами, чергове відправлення – 10 маскувальних сіток захисникам України. Це також і десяте відправлення сіток на передову цього року.
Після навчання щодня до плетіння долучається першокурсниця Наталія Ярославська.
"Я знаю, що я роблю добру справу. Вони нас захищають і це для мене велика честь плести для них сітки".
Не припиняють плести сітки й тоді, коли вимикають світло
"Долучаюсь часто, бо в мене багато друзів і рідних служить і для того, щоб їм допомогти в цій службі. Нема світла, то ми вже знаємо її і можемо з закритими очима плести сітку", – розповіла першокурсниця Ірина Мостова.
"Сітку розпрямимо, скачаємо її, зв’яжемо її і відправимо поштою", – каже студент Володимир Видаш.
Доцент кафедри історії України Тернопільського національного педагогічного університету ім. В. Гнатюка розповів, – це 350 квадратних метрів на один з розвідувальних батальйонів десантно-штурмових військ.
"У цьому батальйоні служить вже третій рік студент, а тепер вже магістрант історичного факультету. Ми не перший раз туди передаємо".
Також бійцям передають 80 грілок для рук, які придбали благодійники з-за кордону.
"Дуже хороші грілки для рук. Такий пакет 2 євро коштує. Тиждень тому ми відправляли 60 таких пакетиків на розвідроту 10-ї гірсько-стрілецької бригади. Вони гріють 12 годин. Якщо таких дві в руки і до ніг,  то в них реально тепло тривалий час".
За словами Володимира Кіцака, від 2014 року сплели понад 900 сіток загальною площею понад 30 тисяч метрів квадратних. Ними можна було б накрити чотири футбольних поля. Від початку повномасштабної війни студенти передали 552 сітки.