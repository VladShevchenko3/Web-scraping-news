Волонтери з Миколаєва привезли до деокупованої Чорнобаївки гуманітарну допомогу

Ігор Горбатенко
Назарій Рубаняк

Про це кореспондентам Суспільного 
волонтерка Алла Кравчук.
За словами Алли Кравчук, чорнобаївці отримали 90 продуктових наборів вагою близько десяти кілограмів кожен, хліб, воду, чотири мішки з теплим одягом та набори з побутовою хімією.
Любов Олексіївна живе в Чорнобаївці з 1973 року. Тут пережила і російську окупацію. Каже, що рада звільненню села і приємно вражена приїздом волонтерів.
"Допомогу отримала, щиро дякую. Я не брала ніякої допомоги за весь період окупації, не тримала в руках російського рубля. І щаслива від цього, що я дочекалася наших, що я дочекалася визволення, дожила до цього", — сказала Любов Олексіївна.
Також у Чорнобаївці розташований розплідник собак. Зі слів Алли Кравчук, до закладу миколаївці доставили п'ять пачок корму загальною вагою 63 кілограми, а також корм для котів та заспокійливе для дрібних тварин.
"Привезли допомогу розпліднику біглів, який знаходиться в Чорнобаївці. Заклад з перших днів під обстрілами. Тут велика кількість тварин. Дорога важка, але ми дуже раді, що у нас вийшло допомогти", —  сказала Алла Кравчук.
У розпліднику перебуває 36 собак, породи бігль та спанієль, розповіла заводчиця Віолетта Соловйова. За місяці війни їм вдалось зберегти породне поголів'я.