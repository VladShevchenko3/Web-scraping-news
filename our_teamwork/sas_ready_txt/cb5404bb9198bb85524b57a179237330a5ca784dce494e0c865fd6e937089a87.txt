“Роботи немає, купувати продукти нема за що”. Жителям Святогірська волонтери роздали продуктові набори

Марія Гречко

Найбільше, розповіла Суспільному координаторка фонду Аліна Головко, місцеві потребують питної води, продуктів та батарейок.
“В продуктовому наборі, який ми збираємо, є олія, три-чотири види каш, м’ясо, консерви, цукор, сіль”, — перелічує Аліна Головко. 
Жителька Святогірська Оксана отримала гуманітарну допомогу разом із 8-річним сином. Жінку з дитиною прихистили знайомі, будинок Оксани ушкоджений обстрілами, жити в ньому взимку неможливо. 
“Роботи немає, купувати продукти нема за що. Дев’ять місяців світла не було, але ми звикли. Зараз похолодало, дрова тягаємо. Багато не натягаєш, бо всюди міни”, — розповідає про умови життя у Святогірську Оксана. 
З чотирьох тисяч мешканців нині у Святогірську лишилися 655 людей. Курортне місто окупанти зруйнували на 80%, тому без допомоги ззовні місцевим мешканцям не прожити.