"Мрія одна – Перемога". П'ять історій дітей-волонтерів з Дніпропетровщини, які збирають гроші для ЗСУ

Юлія Підгола
Тетяна Грінберг

6-річна дніпрянка Соломія Реут грою на флейті 
 гроші на бронежилети для українських бійців. Дівчинка почала виступати на вулицях Дніпра навесні. Тоді за два дні Соломія зібрала суму, необхідну для купівлі одного бронежилета. Дівчинка з чотирьох років на сцені, тож не боїться виступати на людях.
Гроші на армію Соломія збирала як офлайн, так і через соцмережі. Вона також 
 з іншими дітьми-музикантами, аби придбати автівку для тероборони.
Як розповіла напередодні Нового року мама Соломії, зараз через погоду дівчинка тимчасово припинила виступи, зосередившись на навчанні та участі в музичних конкурсах. 
"Для виступів вже холодно, тому новою задачею для себе обрали популяризацію сопілочки: виступаємо на конкурсах, на заходах, на які запрошують. Назбирала Соля близько 150 тисяч. З останнього – придбали для захисників маскувальні костюми й докинули на автівку. Думки та мрії в доньки на свята і щовечора перед сном – аби швидшою була Перемога, і тоді тато скоріше повернеться додому", – розповіла Ксенія Реут.
Соломію почали наслідувати й інші маленькі волонтери. Так, 12-річний Тимофій з Дніпра 
 гроші для ЗСУ, граючи на бандурі перед торговельним центром. Усі кошти він переказував на підтримку української армії.
Тимофій говорить: хоче стати льотчиком, аби захищати Україну. А зараз вирішив допомогти армії фінансово.
"Щоб війна скоріше закінчилась і ми жили під мирним небом", – каже він.
Напередодні Нового року його мама Олександра розповіла Суспільному, що загалом її син перерахував на ЗСУ близько 4 тисяч гривень. Певний час він перебував у Болгарії, на оздоровленні, але зараз повернувся додому. 
"Ми зустрічатимемо Новий рік тут, у Дніпрі, родиною, разом з нашим рудим котиком. Тимофій чекає тепла, по теплій погоді можна відновити виступи. Але сподіваємося, що до весни війна скінчиться. З надією на мир", – зазначила мама.
5-річна Марія Макеєва з Кривого Рогу 
 рекорд: стала наймолодшою волонтеркою України. Дівчинка впродовж 10 годин разом зі своїм братом Олександром 
українські пісні на вулицях Львова, де вони жили в евакуації, та зібрала 35 тисяч гривень.
На саксофоні 10-річний хлопчик грає лише рік, а для 5-річної Марії виступ став дебютним. Раніше дівчинка ніколи не співала, але, каже, бажання допомогти було сильнішим за страх.
Напередодні Нового року мама дітей Дар'я Макеєва розповіла Суспільному, що загалом донька й син своїми виступами зібрали понад 60 тисяч гривень потреби ЗСУ. Вони зробили сім благодійних виступів у різних містах України: Льові, Дніпрі, Києві, Кривому Розі. 
За її словами, частина грошей пішла на придбання телевізійного прицілу на Херсонський напрямок. Ще частину коштів у вересні передали в благодійний фонд Сергія Притули. Того ж дня дітей привітала та запросила до себе, на  професійну студію, співачка Тіна Кароль, для запису їхньої версії гімну України.
"Донька й син дуже хочуть продовжити свої виступи тоді, коли покращиться погода. В таку погоду псується саксофон. Не можна грати при вологості та при низькій температурі. В торговельних центрах діти не хочуть грати, бо саксофон – дуже гучний інструмент, вони не наважуються. Репертуар поповнився новими піснями: "Ой, у лузі червона калина", "Стефанія", Go down Moses (Louis Armstrong), Happy New Year (Abba), Jazz. Діти продовжують вивчати новий репертуар, готуються для  нових концертів. А також готуємо репертуар для нашого концерту в День Перемоги!" – сказала Дар'я Макеєва.
У Дніпрі четверо дітей 
свої іграшки, аби зібрати гроші на тепловізор для ЗСУ. Вони облаштували блокпост на вулиці, зупиняли автівки та пропонували людям купити речі. У цій імпровізованій акції брали участь 12-річний Віталій, його сестра, 6-річна Ганна, а також їхні сусіди – Артур, якому 10 років, та 6-річна Марія.  
Повну банку грошей четверо дітей зібрали за три дні. Продати іграшки дітям запропонували батьки. 
Загалом діти назбирали понад 11 тисяч гривень, розказала напередодні Нового року Суспільному мати
двох дітей
Юлія Стукалова. Виручені гроші віддали волонтерам.
"Збиратимемо гроші й надалі. Продаватимемо іграшки. У нас ще є дві коробки... А загалом мрія одна – Перемога", – сказав Суспільному її син Віталій.
У Кам`янському юні шашкісти 
 перехожим зіграти з ними партію за донати на армію. Зокрема, в акції брав участь Максим Кривоніс — срібний призер чемпіонатів України з шашок-64 та шашок-100 серед юнаків до 10 років. Разом з Максимом у шашки на вулиці грали Мирослава Бердник і Тимофій Сич. Обидва — титуловані шашкісти, чемпіони України та світу.
Їхня тренерка Альона Губарева розповіла Суспільному, що загалом діти зібрали близько 20 тисяч гривень. Частину коштів перерахували на автівку для бійців, частину – на дрон. 
"Попри те, що часто немає світла, діти продовжують займатися шашками, тренуємося з ліхтариками. Новий рік зустрічатимемо вдома, з рідними й друзями, адже війна показала, що вони – найголовніше, що є. Після канікул, вже всередині січня, розпочнуться чемпіонати, спершу міський, а далі, сподіваємося, – Європи й світу", – сказала тренерка.
Шість надихаючих історій про дітей-волонтерів з Хмельниччини