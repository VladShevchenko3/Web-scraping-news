Від американського міста-побратима Корвалліса передали Ужгороду 20 генераторів

Лариса Романюк

"Почесні громадяни Ужгорода, жителі Корвалліса Пітер Бобер та Марк Ремптон зініціювали цього разу збір коштів та придбали для нашого міста 20 генераторів", — інформують у міськраді.
Шість генераторів мали одразу отримувачів — 3 генератори передали для гуртожитків УжНУ, де мешкають переселенці, по одному — в ужгородську гімназію №14 (колишня ромська школа), родинний будинок у Павлові, а також організації "Зонта".
Куди розподілити 14 генераторів, радилися днями на зустрічі в міськраді. Вирішили, що генератори передадуть в ужгородські загальноосвітні школи №№1, 7, 13, 15, Лінгвістичну гімназію, угорськомовну гімназію, дитячу музичну школу та школу мистецтв, публічну бібліотеку (2 генератори), ДЮСШ №1, міський центр дозвілля-будинок культури, стадіон "Авангард", а також природничо-гуманітарний коледж УжНУ. "Днями більшість пристроїв вже передали", — повідомляють у міськраді.