У знищене російськими військами село на Миколаївщині волонтери привезли корм для тварин

Крістіна Лупаїна
Єлизавета Кротик

Про це повідомляють кореспонденти 
.
В одному з розбитих будинків Анна Куркуріна знайшла маленького собаку та кішку. Тварин забрала до себе, тепер шукатиме їм господарів.
"В розбитому селі — це як відродження села, йде ось це маленьке диво (цуценя з головного фото — ред.), кишенькова вівчарка. Яка вона маленька. Напевно, назву Зоря. Друзі, кому треба, щойно зі зруйнованого будинку витягнули", — розповідає про знайдене цуценя Анна Куркуріна.
До села Зоря Анна Куркуріна приїжджає не вперше, раніше корм для собак залишала військовим, які проживали в селищі, розповідає волонтерка.
"Вперше, коли ми приїхали в Зорю, було шість людей. Це був, наче, травень. Двоє людей та літня пара. Ми виклали корм, поговорили із ними, поїхали. Тоді ж вивезли усіх, хто залишався, примусово. Тут стояли наші військові, захищали наші межі. І наступні рази я привозила, саме військові мене просили доставити корм", — розповідає Анна Куркуріна.
Цього разу зоозахисниця привезла до Зорі 200 кілограмів корму, ще 400 залишила в сусідньому Котлярево. За словами Анни, цього вистачить усім тваринам на тиждень, надалі буде передавати корм через місцевих.
"Зараз сім’ї повернулися, ми на цей тиждень цим родинам завозимо, бо авто маленьке. Ми в Котлярево все виклали. На тиждень залишили по два-три мішки корму по 20-30 кілограмів. Їм на тиждень вистачить. Тут п’ять родин повернулося, отже на п’ять точок треба викласти на тиждень кормів", — розповідає Анна Куркуріна.
До Зорі повернулась місцева жителька Ніна. Жінка розповідає, кожного дня годує до 15 тварин.
"Собак годуємо, котів годуємо, які приходять. Намагаємось жити власними силами. Поки не годуєш, вони бігають усюди. Я навіть не можу сказати скільки їх — багато, інколи й 12, і 15 приходить. Сиплю їм потрошки, щоб усім вистачило. Варю каструлю каші, рис, крупи такі, що я не дуже їм, то я собакам варю та даю їсти", — розповідає Ніна.
Більшість будинків в селищі пошкоджені внаслідок обстрілів російських військ, розповідає Ніна. Її будинок також постраждав від російського снаряда. За допомогою волонтерів жінка поміняла вікна та поставила двері.
"Воно було під постійними обстрілами, було село дуже гарне, але зараз зробили з нього пустку. В нас тут всього поки сім людей живе, але записано фактично 30. Світло нам зробили, воду хотіли дати, але не вийшло. Будинки всі зруйновані. Мій побитий теж", — розповідає жителька села Зоря Ніна
Ніна говорить, до села поступово повертаються люди, отже все більше тварин будуть нагодовані.
"Треба продовжувати жити" — 
 з Миколаївщини, яка пережила російський наступ у рідному селі
Війська РФ 
 на Миколаївщині: пошкоджені житлові будинки
Хранителі документів. Як Миколаївський обласний архів 