До "сірої зони" на Запоріжжі волонтери відправили 7 буржуйок

Суспільне

Про це Суспільному повідомила волонтерка Ірина Колеснік.
Селяни встановили буржуйки у підвалах власних будинків, а жителі Степногірська — у багатоповерхівках, де облаштували пункти обігріву. Зараз таких пунктів у місті налічується сім: 
"Дві поїхали на Плавні, одна на Кам’янське, інші поїхали на Степногірськ.
Там вони видаються людям, які живуть у багатоповерхівках, для того, щоб облаштувати пункти обігріву. Тобто одна буржуйка йде на одну багатоповерхівку, де можуть розташуватися 70-100 осіб. Це буде у підвалах. Зараз планується видати людям ще буржуйки, термобілизну, і буквально на наступному тижні туди поїдуть генератори". 
Також, за словами волонтерки, на цей напрямок поїде 650 комплектів термобілизни. А генератори встановлять у тих самих пунктах, що й буржуйки, щоб доукомплектувати пункти обігріву.