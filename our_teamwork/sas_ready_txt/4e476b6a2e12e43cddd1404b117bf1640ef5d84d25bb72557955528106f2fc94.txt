Харківські волонтери розробили обладнання для військових, яке підсилює сигнал дронів та коректує артилерію

Ганна Цьомик
Олена Клименко

Про це Суспільне Харків розповів інженер організації "Пекельна кухня" Антон Мастепан.
"Для платформи необов'язково ставити дорогу гуму або модну. Колесо коштує 300 гривень. Якщо воно пошкодилося — викинули та поставили нове", — каже інженер.
Вага платформи — 450 кілограмів. Виготовляють її за три тижні. Нині зробили вже три системи, працюють над четвертою.
За словами інженера, на таку конструкцію військові зможуть чіпляти додаткове обладнання.
Розкласти систему військові зможуть за 10 хвилин, говорить Мастепан.
"Ще однією задачею була мобільність і можливість не тільки проїхати, але з розрахунком на трьох людей: що вони зможуть дотягнути її до місця розташування. Вона може розташовуватися десь у лісі, в посадці або навіть на якомусь пригорку".
Платформу можна причепити до легкового позашляховика, говорить військовослужбовець Ярослав.
"Такі конструкції складаються і їх перевозять на вантажних автівках. На більшість місць на передову вантажним автомобілем складно під'їхати, бо там обстріли", — каже військовий.