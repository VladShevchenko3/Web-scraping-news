Батьки загиблого на війні сапера 54 ОМБР Ярослава Палійчука з Прикарпаття передали фонду "Повернись живим" 1 млн грн

Руслана Полівчак

У цивільному житті Ярослав був професійним художником-графістом. Митець працював у техніці "сухий пензель". 
"Свої малюнки захисник виконував на незаґрунтованій поверхні, використовуючи дуже жорсткі пензлі та олійні фарби, які тонким шаром розтирав на папері або тканині. Це створювало фотографічний ефект і максимально наближало роботи Ярослава до реальності", — йдеться у дописі.
Після загибелі сина батьки видали книгу з його роботами. Також родина Ярослава Палійчука вирішила передати частину грошей, отриманих від держави, на благодійність. 1 млн грн батьки переказали у фонд "Повернись живим".
"Ми розчулені до сліз й хочемо, щоб ви знали історію Ярослава Палійчука, а також побачили його роботи. Перший портрет жінки називається "Мама", а малюнок з кораблем у штормі, як кажуть рідні бійця, нагадує їм Україну зараз", — пишуть на сторінці фонду.
Ярослав Палійчук жив у селі Малий Гвіздець Коломийського району. Військовослужбовець 
 10 травня 2022 року біля Курахового на Донеччині.

