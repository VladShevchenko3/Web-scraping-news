Переселенцям — від біженців: як у Харкові надають допомогу з-за кордону

Альона Рязанцева
Ірина Гнатюк

Зібрані у Німеччині речі передали фонду "Добровільна допомога розвитку України", розповіла харків’янка Вікторія Вижимок, яка нині 
. 
"Разом з речами ми збираємо дрібну електротехніку. Зазвичай це йде до лікарень, бо часто лікарні та медперсонал залишаються без допомоги, тож така дрібна побутова техніка дуже їх виручає", — говорить волонтерка.
Пакунки з-за кордону приймають харківські волонтери. Фонд отримує допомогу з різних країн Європи, розповідає його співзасновник Олександр Камишов. Щотижня фонд "Добровільна допомога розвитку України" отримує близько 80 тонн речей.
"Насамперед це Іспанія, королівство Іспанії, Німеччина, Італія, Польща, Франція. Майже всі країни Європи нам дуже допомагають", — говорить керівник фонду.
 
 
Ліки, аптечки, візки для людей з інвалідністю та смаколики волонтери передали до однієї з харківських лікарень.
"У нас були зовсім іншого плану візки. З тими візками, що зараз привезли, хлопці можуть самі пересуватися, можуть самі проїхатися відділенням", — каже старша медсестра відділення Тетяна. 
Волонтери привозять шприци, розчини, їжу. 
Речі з Німеччини передали евакуйованим жителям деокупованих територій, які вимушені були переселитися до Харкова через зруйноване житло та небезпечну обстановку.
"Виїхали у чому були, у капцях. Сиділи у підвалі чотири дні, у чому вибігли туди. Діти теж голі вибігали. Нічого не було. Що привезли сюди волонтери, те й одягнули", — розповіла Тетяна Піддубна з села Кам’янка.
Жінка евакуювалася з двома дітьми.  