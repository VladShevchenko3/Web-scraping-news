Волонтери з Миколаєва та Херсона роздали гумдопомогу жителям села, що розташоване на лінії вогню

Назарій Рубаняк

Про це повідомляють кореспонденти 
.
Більше ніж дві години за кермом, потім переправа човном — так тривала подорож для миколаївця Володимира. 
Чоловік привіз медикаменти до села Понятівка, що на Херсонщині.
Волонтер розповів, що розвозить гуманітарну допомогу з другого дня повномасштабної війни, проте в Понятівку приїхав вперше.
"До війни займався будівництвом. Як розпочалися бойові дії, то "вийшов" на друга. Ми якось скооперувалися з товаришем", — сказав Володимир Вернієнко.
Чоловік каже, що в мобільному додатку є група, через яку спілкується з усіма, хто потребує допомоги. Все необхідне закуповується коштом небайдужих людей.
"Привіз ліки: жарознижувальні, плюс антибіотики і дитячі жарознижувальні. Ну і солодощі для людей, для діток", — розповів Володимир.
Про видачу гуманітарної допомоги в Понятівці людей попередили в групі через мобільний додаток. Продуктові набори привезла колега Володимира — херсонська волонтерка Ольга.
"Роздали до 250 продуктових наборів. Продуктовий набір десь до десяти кілограмів. У набір входять найнеобхідніші продукти: макарони, каші, чай, цукор", — розповіла Ольга.
Жителі села говорять, що вдячні за допомогу. Діляться подробицями свого життя.
"Тяжко, важко, страшно. Ну тримаємося, кріпимося так: хата – погріб – хата – погріб", — розповіла жителька Понятівки Віра.
"Роботи немає. Немає можливості заробітку ні в селі, ні в місто поїхати. Опалення у нас пічне, готуємо на печі, на дровах. Виходимо з положення. По воду їздимо далеко", — жителька Понятівки Уляна.
Наше постраждале село. Жителі Шевченкового 
 гуманітарну допомогу
У Миколаєві 
 демонтаж кіосків та рекламних щитів
У Миколаєві 
 оптимізацію бібліотечної системи міста: що передбачають зміни