У Кропивницькому продали артоб’єкт з частин авіабомби, щоб зібрати гроші на дрон для сил оборони

Павло Іванов

Частини касетної авіабомби РБК-500, з яких створили артоб’єкт, знайшли на позиціях українських військових у Миколаївській області, розпис зробила кропивницька художниця Софія Дзядик, назва "Сій квіти, навіть якщо завтра – кінець світу", розповів Дмитро Богданов.
"Наш лот – це метафора до вміння українців прагнути кращого за будь-яких обставин. Навіть коли до нас йдуть із бомбами і гарматами, ми їх прикрасимо і використаємо на користь ЗСУ. Лот, призначенням якого було знищення, зрозумів сутність російської пропаганди, проріс квітами і допоможе нам знищувати ворога".
Розпочали аукціон 13 листопада о 14:00, завершили о 19:00 16-го. Ставки робили в коментарях до відповідної публікації. Початкова ціна становила три тисячі гривень, мінімальний крок – 200 гривень. Виграв аукціон анонімний покупець, заплативши за лот 15 тисяч гривень.
"Будемо ще розігрувати, адже потреба в дронах не зникає. Це був четвертий збір, перший – у форматі аукціону. До цього проводили розіграші за благодійні внески, зібрали 15, 48, 24 тисячі, відповідно, і цього разу 15 тисяч. А один дрон коштує близько ста тисяч. Тобто на один з вересня ми зібрали. Ми співпрацюємо з простором 
, де допомагають нашим військовим, гроші передаємо їм".
Про наступні розіграші повідомлятимуть в соцмережах.