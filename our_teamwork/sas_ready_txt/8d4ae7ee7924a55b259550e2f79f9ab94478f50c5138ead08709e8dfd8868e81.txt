На місці ракетного удару в Дніпрі п'яту добу працюють волонтерські намети. У чому є потреба

Юлія Підгола

Волонтерські локації працюють, але їх менше. Наразі діє три локації, де людей годують гарячим. Є потреба в ковбасі, сирі та «намазках» на хліб, каже Олена.
"Ковбаса, сир, намазки на бутерброди. Скінчився туалетний папір. Свічки також люди просять. Мало сірників лишилося. Треба ліхтарики. У людей досі немає газу. Також беруть цитрусові для дітей. Було 6-7 точок, а тепер три. Учора у нас пішло три тисячі тільки самих бутербродів. Пішло 250 літрів води питної для приготування гарячих страв. Стоятимемо тут до упору, скільки буде треба", – розповіла вона.
В одному з наметів видають ковдри, подушки та постільну білизну людям, чиє житло пошкоджене. Як розказала волонтерка Олена Лучко, видали приблизно 200 ковдр та пледів, а також 400 комплектів засобів гігієни, наданих УВКБ ООН. 
Одяг та взуття, які приносили дніпряни, посортували. Потреби в них більше немає. Але є потреба в мийних засобах, говорить вона.
"Потрібні мийні засоби, зокрема засоби для миття посуду та прибирання, губки, мило, шампуні, інші засоби гігієни", – сказала Олена Лучко.
 