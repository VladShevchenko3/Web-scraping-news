У Чернігові військовим передали рації, які придбали за гроші від продажу прапору із підписом Залужного

Юлія Суржикова

Родина Москальчуків передала військовому, який збив дві ракети зі Стінгера, три рації для зв’язку.
Їх вдалося придбати за кошти, які вилучили від продажу прапору із підписом головнокомандуючого Збройних сил України Валерія Залужного. Владислав придбав його під час аукціону за 101 тисячу гривень для шестирічного сина Кирила.
"Повісили у мене в кімнату, подобається, так швидко раз і повісили".
Хлопець мріяв про власну систему ППО, просив тата захистити над ним небо. Батько розпорядився грошима інакше — підсилив підрозділ, який збиває ракети над Черніговом. Кирило залишився задоволеним, як використали гроші його родини.
Саме Дмитро Шумський 10 жовтня під час масованого обстрілу, збив дві крилаті ракети зі Стінгера. Вони летіли в бік Чернігівської області. 
Виявилося, на позиціях підрозділу майже немає мобільного зв’язку. Не мали військові й необхідних рацій.
"Оскільки, ми виїжджаємо, нам потрібен зв’язок. А зв’язку нема… Раптом щось сталося, треба допомогти чи ще щось... доводилося залишатися одному чи двом на посту, а інші їхали, щоб доповісти, що сталося".
Загалом волонтерам фонду вдалося придбати п'ять рацій.
Владислав Москальчук
планує і надалі допомагати підрозділу Дмитра, військовим потрібен тепловізор.
 