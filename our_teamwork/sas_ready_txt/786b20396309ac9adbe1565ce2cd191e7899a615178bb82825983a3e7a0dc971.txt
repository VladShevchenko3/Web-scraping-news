Збирають необхідне для військових та планують придбати безпілотник для фронту. Як волонтери Донеччини допомагають ЗСУ

Анастасія Дашко

Жінка почала займатися волонтерством у 2014-му після деокупації рідного Слов’янська. А з 24-го лютого, каже, справ стало більше:
“Брат чоловіка закрив риболовний магазин, і тут запрацювала “волонтерка”. Ми написали у соцмережах: приходьте, приносьте. І дуже багато людей відгукнулися, ми були здивовані. Відгукнулися ті, хто до цього часу не були волонтерами”. 
Один з тих, хто допомагає — Станіслав Жуковський. Хлопець робить окопні свічки.
“Я приніс десять свічок. Взагалі міг би й більше, але через перебої з електропостачанням складніше виробляти”, — розповідає Станіслав
Тут збирають й продукти швидкого приготування, і засоби гігієни, і ліки, і будматеріали, і маскувальні сітки. 
“Ми допомагаємо усім. У нас немає своєї бригади. В основному це те, що потрібно у побуті, але буває, що друзі купують й амуніцію”, — пояснює Лариса.
Чи не кожні 15 хвилин до центру заходять військові. Іноді — просто побачитись та привітатися.
“Тут дійсно приємні люди. Багато чим допомагають нам. Ліками теж допомагають. Зараз якраз хлопці хворіють”, — каже військовослужбовець Вадим. 
Хлопці залишають підписи та побажання на прапорі. Такі подарунки, говорить Лариса, волонтери цінують найбільше.
Допомагають волонтери з усієї України. Зараз у центрі збирають гроші на безпілотник для фронту. Сама ж Лариса вже вдруге чекає чоловіка з передової, щоб після перемоги здійснити спільну мрію: 