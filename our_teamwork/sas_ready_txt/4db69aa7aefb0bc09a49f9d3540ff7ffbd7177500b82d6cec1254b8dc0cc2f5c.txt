Російські книжки – на одноразові душі для військових. У Кривому Розі організували збір макулатури на користь ЗСУ

Юлія Підгола
Віктор Могуров

Акція триває з початку року. 
Організаторка Марія Ломачевська каже: макулатуру здають у пункти обробки вторсировини. Отримані кошти витрачають на придбання необхідних речей для військових. 
"Віддаючи російські книжки на макулатуру, ми, по-перше – звільняємо місце у шафі для нових  українських письменників, даємо шанс вижити українським видавництвам у такий важкий час, період війни. І друге – це ми даємо шанс допомогти нашим хлопцям",  – сказала вона.
Наразі волонтери здали вже 340 кілограмів макулатури. Отримали трохи більше тисячі гривень, кошти витратили на 27 одноразових душів. Цього тижня їх планують передати українським військовим, які воюють на східному напрямку.