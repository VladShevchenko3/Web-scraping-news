Очаків після вибухів: волонтери допомагають відновлювати міську лікарню

Ігор Горбатенко
Назарій Рубаняк

Про це кореспондентам 
 розповіла головна лікарка Очаківської багатопрофільної лікарні Ольга Степанова.
За словами Ольги Степанової, очаківську лікарню відновлюють волонтери та комунальники. У закладі потрібно замінити майже 180 вікон.
"Лікарня потрапила під обстріл, ми отримали руйнування. Споруди у нас не були зруйновані, але ж у нас дуже багато зруйнованих вікон. Приїжджали організації з Миколаєва. Будівельні організації, які мають досвід уже в цій роботі", — сказала головна лікарка.
На допомогу закладу приїхала команда "Добробату". Володимир працює півтора місяця.
"Я до цього жив у селі. Село Трудолюбівка, Снігурівська громада. Був під окупацією місяць. Потім звідти переїхав до доньки жити. А в селі чим я займався? Землею, як і всі. Найскладніше — бачити це все", — розповів Володимир.
Крім Володимира в лікарні працюють шість людей з його команди. 
Волонтер Юрій Осіпов каже, що головна мета для колективу — допомагати усім, хто цього потребує найбільше.
"Зашиваємо вікна, зашиваємо двері. Встановлюємо старі двері, які були вибиті. Налаштовуємо замки. Ходимо по кабінетах. Дивимось, які ділянки треба забити, підкрутити. Щойно був на даху. Прибрали кілька "течій", — сказав Юрій. 
Будівельними матеріалами з добробатівцями поділилися працівники "Товариства Червоного Хреста", які також працюють на відновленні лікарні. 
За 11 січня волонтери "Добробату" зашили OSB-плитами та плівкою 25 вікон, запінили отвори, полагодили сім дверей, накрили листами 20 квадратних метрів даху, відремонтували вісім дверних замків. 
Роботи ще вдосталь, кажуть будівельники, тому в планах й надалі допомагати очаківській громаді.
"Добробат" — всеукраїнський волонтерський рух, який займається відновленням пошкоджених внаслідок російської агресії будівель. Започаткований в Україні у квітні 2022 року. У Миколаєві осередок розпочав роботу у вересні 2022-го.
Збройні сили Російської Федерації 11 січня 
 у напрямку Очаківської та Куцурубської громад Миколаївщини
На Миколаївщині 
 російських обстрілів.
Кінбурнський півострів звільнять разом 
 — військові