Голова Близнюківської громади посівав, щоб зібрати гроші на квадрокоптер для 92-ї бригади

Марія Солодовнік
Юлія Токар

Король вирушив вітати жителів громади зі святом Василя в національному костюмі. Так — за участі голови — у селищній раді вирішили зібрати кошти на квадрокоптер для бійців, каже Король.
"Якщо хоч одна копійка буде більше необхідної суми, ми купимо ще додатково або обігрівачі спеціальні для наших воїнів, щоб вони перенесли цю зиму якнайлегше та якнайкраще били проклятого ворога", — говорить Геннадій Король. 
За словами голови, збирати гроші на квадрокоптер близнюківці почали ще на Різдво. Тоді жителі селища купували національні страви, що приготували місцеві кафе, та кутю, яку варив голова: вдалося зібрати понад 100 тисяч гривень. Потрібно втричі більше, каже Геннадій Король. 
Скільки заробили під час посівань 14 січня, підрахують у понеділок.