Миколаївський волонтер розвозить гуманітарну допомогу дітям

Ольга Ворошилова
Єлизавета Кротик

Про це повідомляють кореспонденти 
.
До Миколаївської обласної дитячої лікарні волонтер Дмитро Рябченко разом з актрисою Миколаївського театру 10 лютого привіз подарунки для дітей.
"Ми приїхали сьогодні (10 лютого — ред.) до дитячої обласної лікарні. Ми сконтактували з головним лікарем, нам надали список дітей — хлопчиків та дівчаток. Зараз Олена з театру вже працює, вітає дітей. Сорок шість діток, якщо я не помиляюся", — розповів волонтер Дмитро Рябченко.
Актриса Олена Власова у костюмі казкового персонажа Зайця ходила по палатах інфекційного та хірургічного відділень та роздавала подарунки. Гостинці від волонтерів отримали діти переселенки з Херсонщини Ольги, які перебувають в інфекційному відділенні.
"Лежимо тут два дні, а перебуваємо в гуртожитку, в інтернаті. Саме там живемо. У діток застуда, бронхіт. Він такого просто не бачив, він радіє", — говорить Ольга.
Актриса з подарунком завітала і до чотирирічного Михайлика. За словами мами хлопчика, шостого лютого 2022 року родина потрапила в аварію.
"Синочку чотири рочки, в березні буде п’ять. Ми тут на стаціонарі капаємося. У нас травма голови. Нещодавно поставили пластину в голову. З Михайлом ми кожні три-чотири місяці лягаємо на лікування, щоб він почав ходити, говорити, аби ручка працювала", — розповіла жителька м. Нова Одеса Алла.
Алла говорить, що такі заходи покращують дітям настрій. Подарунок від волонтерів в лікарні Михайлик отримує не вперше.
"Дуже раді, що волонтери допомагають. Ми минулі рази лежали, востаннє восени, то до нас теж приходили волонтери, давали допомогу, гостинці. Дітки дуже раді, що волонтери допомагають", — говорить Алла.
Дмитро Рябченко 10 лютого привіз близько 50 подарунків для дітей у Миколаївську обласну лікарню. Таку ж кількість, каже волонтер, напередодні завіз до дитячої міської лікарні.
"У нас відразу була одна дитяча категорія — це діти від двох до п'яти років, тому що дітей дуже багато. На жаль, ми не можемо охопити усіх. Зараз нам більше допомогають, тому ми працюємо для дітей від двох до десяти років", — говорить волонтер Дмитро Рябченко.
Дмитро каже, що шість місяців допомагає саме дітям Миколаївщини. Подарунки закуповує за допомогою інших волонтерів та іноземних донорів.
"Ось це все, що ви тут бачите, подаровано нам якимись фондами, або нашими колегами волонтерами, або нашими товаришами. Зараз такий формат, що у "Фейсбуці" хтось дивиться наші акції та пише: "Дмитре, заїдьте та заберіть іграшки". Перший раз ми, мабуть, у вересні 2022 року поїхали. Ми зараз працюємо з театром. Дівчата-акторки нам допомагають. Вони переодягаються в казкових персонажів", — розповів волонтер Дмитро Рябченко.
За словами волонтера, він з аніматорами щотижня їздить у деокуповані та віддалені села Миколаївщини з подарунками для дітей. За потреби привозить продуктові набори та засоби гігієни.
Кубометри для громади. На Миколаївщині люди продовжують отримувати 
"Миколаївелектротранс" продовжує 
 містом: локації та графік
Як працює філія Координаційного штабу з питань 
 на Миколаївщині