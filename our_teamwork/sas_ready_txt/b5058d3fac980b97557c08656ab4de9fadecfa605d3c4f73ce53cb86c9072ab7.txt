На Чернігівщині волонтери з Латвії передали два позашляховики, наповнені військовою амуніцією та припасами на ЗСУ

Юлія Тіток

У Прилуках екс-міністра Латвії та волонтерів жителька Ічні Анжеліка Франковська зустріла із короваєм. 
 
 
Жінка має дружні відносини із латвійцем Іво Істенайс, тому запропонувала організувати збір коштів на потреби ЗСУ.
 
 
Що потрібно на передовій вона дізналася у військових, які у березні звільняли від окупації Ічнянщину, а далі "тримали" Бахмутський напрямок. З ними вона має особистий контакт.
 
 
Група латвійців під керівництвом екс-міністра Вінет Велдре зібрали кошти та придбали для ЗСУ два позашляховики Toyota, наповненні військовою амуніцією: тепловізор, понад 30 комплектів зимової форми, тактичне взуття, відео-пристрої, генератор, комплект зимової гуми, а також провізією.
 
 
 
 
Це восьма гуманітарна поїздка Вінет Велдре до України. Попередньо він привозив обладнання Чернігівській лікарні №3. Цього разу до Прилук їхали 34 години.
 
 
Автомобілі та їх вміст розподілили за трьома напрямками. Частину адресували військовим, які боронили Бахмутський напрямок, а нині захищають кордони на півночі України. Частину – жителям Ічні, які також стоять на Чернігівському та Сумських напрямках.
 
 
 