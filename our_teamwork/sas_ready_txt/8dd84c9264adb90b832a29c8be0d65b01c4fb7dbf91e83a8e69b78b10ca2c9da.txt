10-річний харків'янин продавав власноруч зроблені прикраси: кошти передав нацгвардійцям

Ганна Цьомик

Про це 
 на сторінці Східного оперативно-територіального об'єднання Національної гвардії України.
"У вільний від навчання час хлопчик робив прикраси. Матвій опанував техніку виготовлення браслетів та обручок, додавав до них патріотичні підписи та малюнки й продавав вироби через соцмережі. Зібрані кошти юний волонтер передав на потреби нацгвардійців 5-ї Слобожанської бригади, що боронять Харківщину з перших днів війни", — йдеться у повідомленні.
Волонтера командування нацгвадії відзначило подякою та передало хлопцю через його маму подарунки.
"Зараз Матвій перебуває на навчанні у Празі. Через часті випадки відключення електропостачання та мережі Інтернет ускладнилося навчання у школі, що і так проходило онлайн. Син дуже старанно навчається, він — відмінник. Закордоном він разом з бабцею. Так спокійніше та безпечніше. Я передам подарунки у Чехію, думаю, він буде у захваті", — розказала мама Матвія Марина Сушенцова.
"Історією Матвія перейнявся увесь командний склад 5-ї Слобожанської бригади, адже він та його ровесники — це покоління, яке буде жити у вільному майбутньому. Дуже вдячні батькам хлопця за чудове виховання та віру у нашу Перемогу", — прокоментував заступник командира 5-ї Слобожанської бригади по роботі з особовим складом Олег Фомін.