Змістовні посиденьки: вагітних переселенок та житомирянок запрошують на безкоштовну зустріч з акушером-гінекологом

Олена Слободенюк

За її словами, це вже не перша зустріч такого формату. До цього бажаючі з числа житомирян та переселенців мали змогу поспілкуватися із юристами, психологами, косметологами та навіть разом спробували свої зусилля у спільному катанні на драгонботах.
"Ми працюємо в інтересах нашої Житомирської громади і її жителів: безкоштовно надаємо різні види допомог і консультацій, волонтеримо, допомагаємо військовим, – розповідає Жанна Соловйова. – Проєкт "Змістовні посиденьки" ми почали десь у травні-червні, коли зрозуміли, що люди, які переселилися в нашу громаду, тікаючи від війни в безпечніші місця, хочуть не просто отримати гуманітарку, а прагнуть налагодити контакти, знайти друзів. Тому ми почали цей проєкт, запрошуючи до участі і переселенців, і наших місцевих жителів. Людям сподобалося. Обираючи теми для зустрічей, ми завжди прислухаємося до запитів наших учасників: що їм цікаво, що їх хвилює, якою порадою ми зможемо їм допомогти".
Жанна Соловйова каже, що однією з найбільш затребуваних виявилася тема юридичної допомоги.
"Ми вже проводили зустріч із юристами – наші учасники мали багато питань, а дехто навіть конспектував відповіді фахівців. Цього четверга (24 листопада – ред.) у нас знову буде зустріч з юристкою, а в понеділок (21 листопада – ред.) збираємо вагітних житомирянок і переселенок, аби вони мали змогу поспілкуватися із акушером-гінекологом Наталією Казаковою, обговоривши проблемні моменти вагітності у воєнний час. Для кожної учасниці ми підготували подарунок – пакунок із речами, необхідними для майбутніх мам та їхніх новонароджених малят", – зазначила Жанна Соловйова.
Зустріч проходитиме у приміщенні офісу Фонду громади Житомира за адресою: майдан Перемоги, 10. Початок – о 17.00, тривалість – півтори-дві години. Докладніше про те, де та як можна зареєструватися на зустріч, читайте 
.