Піротехніки Житомирщини отримали від волонтерів квадрокоптер, який використовуватимуть під час розмінування територій

Оксана Ковальчук
Антоніна Тугас

За його словами, наразі піротехнічна група Головного управління ДСНС Житомирщини – це 16 людей.
"Враховуючи великий обсяг робіт і те, що наше відділення долучається до роботи на півдні і сході України, за рішенням ДСНС, цього року ми маємо додати ще два відділення до піротехнічної служби і загальна кількість піротехніків буде складати 26 працівників, – каже Олег Держанівський. – Тому ми щиро дякуємо за квадрокоптер, який працюватиме задля збереження життя та здоров'я людей, а також життя і здоров'я наших піротехніків".
Сапер-водій Євген Євтушенко каже, що таке обладнання піротехніки отримують вперше.
"Квадрокоптер піде у роботу до піротехнічного відділення, – каже Євген Євтушенко. – Необхідний він для розвідки маршрутів, а також для контролю якості виконання робіт – контролю знищення вибухонебезпечних предметів, тому що не завжди безпечно підходити туди. Ну і, звісно, для огляду виконання робіт. Під час першого ж відрядження він буде працювати з нами".
Представники "Штабу допомоги Житомиру" привезли квадрокоптер із Фінляндії.
"До нас прийшли хлопці і сказали, що потрібна така річ, – каже волонтер Олександр Максименко. – Квадрокоптер може залітати навіть у приміщення. Він має невеликий розмір, захищені лопаті. Знайшли його у Фінляндії і привезли піротехнікам".