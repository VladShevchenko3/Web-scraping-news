Житель Тернопільщини продає сконструйований позашляховик "Україна", щоб допомоги ЗСУ

Богдан Боденчук

Збаразький автомайстер Юрій Кордупель робив позашляховик "Україна" понад три роки.
"Продам, щоб два-три джипи купити. У мене є бригада, ми дахи фарбуємо. Хлопці, які зі мною робили, то вони пішли воювати. Дочка передала їм тепловізор. Я вирішив продати автівку, щоб хоч чимось допомогти".
Автомобіль розрахований на 7 осіб, є розкладний столик і багато місця. Собівартість позашляховика 26 тисяч доларів. Юрій Кордупель хоче продати автівку за 50 тисяч.
"Чесно скажу, мені не шкода коштів. Це піде на тих хлопців, що я їх знаю, їм треба. Ми маємо конкретно людей, яким треба допомогти. Все заради них".
Юрій Кордупель говорить, що позашляховик комфортний, безпечний і надійний.
"Мотор тут надійний і економний. Сили вистачає. Ми їздили і по Карпатах, в нас по горах їздили. 17 Двигун ОМ 54 А. Тут вже електроніка стоїть, інтеркулер, турбіна. Двигуни такі довговічні й без проблем. Була можливість взяти дешевий мотор, але для чого брати дешеве, якщо можна взяти нормальне. Нехай дорожче, але нормальне і ти знаєш, що воно буде їздити".
Автомобіль важить 4, 7 тони. Має розхід мотора 16 літрів на 100 кілометрів. На його виготовлення Юрій Кордупель використав елементи п’яти кабін. Збирав із нуля.
"Я дивився, як робили білоруси, у Киргизії теж є багато зроблених таких машин. Але, я дивився, хотів би зробити так, щоб просто їх "переплюнути". Що українці можуть краще, ніж вони. У мене в автівці є камера заднього, переднього виду, електросклопідіймач, люк в машині, крісло з підігрівом, передні крісла з підігрівом".
Автомайстер Юрій Кордупель допомагає військовим не вперше. Раніше він з колегами розробили та виготовили перший у світі причеп до зенітної установки, віддали на фронт двигун, колеса і запчастини.
 