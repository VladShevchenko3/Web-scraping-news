"Допомагати – це нормально". Школяр з Кіровоградщини зібрав 200 тисяч гривень для ЗСУ

Павло Іванов
Олена Жикалова

11-класник Данило – найстарша дитина в сім’ї. Усього їх семеро. Хлопець поспішає якнайшвидше зробити хатні справи, щоб поїхати у Кропивницький за 30 кілометрів. Там він допомагає в гуманітарному центрі, де влітку, під час шкільних канікул, 
.
Коли почався навчальний рік, Данило не припинив їздити в гуманітарний центр. З його слів, встигає все, головне – правильно розподілити час.
Батьки сина підтримують у його бажанні допомагати військовим, розповів батько Олександр Дряшкаба: "Пишаємось, що допомагає солдатам – збирає на тепловізори, на каски".
У гуманітарному центрі хлопець реєструє переселенців, розвантажує гуманітарну допомогу, сортує речі, готує парафін для виготовлення окопних свічок. Крім того, збирає гроші на спорядження для військових. За три місяці зібрав 200 тисяч гривень. Про витрачені гроші звітує перед тими, хто допомагав, сказав Данило: "Збирав на прилад нічного бачення, на тепловізор, на каску і тактичні навушники, які бійцям потрібні на вчора. Відчуття від вдячності військового не передати словами".
В гумцентрі хлопець допомагає п’ять днів на тиждень. Свого часу не жалкує, бо, сказав, це для перемоги: "Зараз всі чимось жертвують. Особливо часом, життям, молодістю. Деякі хлопці гинуть у 18-19 років. Я ж нічим особливим не жертвую. Це нормально – допомагати".
Нині Данило збирає гроші на солодощі для дітей-переселенців, щоб привітати їх з Новим роком: "Для мене подарунком буде перемога. Але підійдуть й мертві окупанти і їхні пропагандисти".