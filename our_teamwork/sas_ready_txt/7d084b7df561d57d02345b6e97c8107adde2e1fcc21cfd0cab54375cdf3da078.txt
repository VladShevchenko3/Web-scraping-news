З вогню і металу: як прикарпатський коваль допомагає військовим боронити країну

Руслана Полівчак
Каріна Борисевич

До повномасштабного вторгнення РФ в Україну коваль упродовж 14 років займався декоративною обробкою металу. Та вже понад пів року допомагає українській армії. Спочатку виготовляв і передавав хлопцям деталі для бронежилетів, потім з газових балонів почав майструвати буржуйки.  
"Балонів дуже мало. Треба їх використовувати раціонально. Я дійшов до того, що з одного балона примудрився робити чотири буржуйки. Кожна свідома людина має розуміти і за можливістю допомагати бійцям. Якщо не будемо підтримувати свою армію, будемо годувати чужу", — говорить Іван Боднар. 
За час війни калушанин вже відправив на передову понад 50 багатофункціональних буржуйок. Чоловік каже, ці печі не лише зігрівають. На них є спеціальні решітки, що дозволяють їжу приготувати, одяг висушити. 
Також Іван Боднар почав виготовляти дзвони — кожен різного розміру та має своє звучання. Їх він виготовляє з гільз від артилерійських снарядів. Коваль називає свої вироби "дзвонами перемоги". Їх кує за допомогою столітнього міха, який придбав у майстрів на Львівщині.
"У діда в кузні була криївка. Він допомагав постанцям — воїнам УПА. Це — просто знакова річ, що за допомогою цього старезного міха у наш час, під час війни, куються дзвони нашої перемоги", — каже Іван Боднар.
Усього майстер виготовив 11 дзвонів. Гільзи з фронту майстрові передає волонтер із Голиня Іван Мазурик. 
"Колись у Другу світову війну з церков знімали дзвони і робили з них снаряди. У нас виникла ідея, що добре було б зі снарядів виготовити дзвони. Ми хочемо на дзвонах, бо рівно сто років тому, як народилася пісня "Щедрик", заграти, і щоб наші дітки заспівали цю пісню", — ділиться Іван Мазурик.
Напередодні новорічних свят гільзові дзвони планують презентувати у середмісті Калуша на площі Героїв, а потім експонувати в музеї. Така виставка замінить калушанам центральну новорічну ялинку, яку через війну 
 