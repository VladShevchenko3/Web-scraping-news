З Житомирщини до звільненого півдня України вирушила колона гуманітарної допомоги

Оксана Ковальчук

 
За його словами, п'ять вантажних автомобілів везуть у громади Херсонщини майже 165 тонн найнеобхідніших для жителів товарів: харчових наборів, питної води, медикаментів, побутової хімії, засобів гігієни, ковдри та теплий одяг. Ще дві вантажівки з лісом, пиломатеріалами, інструментом прямують на південь для укріплення наших рубежів.
"На початку війни ми так само отримували допомогу від інших регіонів України, – каже Віталій Бунечко.
– Сьогодні ті можливості, які у нас є, ми будемо перенаправляти для інших громадян нашої держави. Жодної копійки бюджетних коштів на гуманітарний вантаж не витратили. Це те, що ми тримали, як резерв, на випадок ескалації конфлікту. Хочу подякувати волонтерам, які долучилися до нашої акції".
 
Емір займається волонтерською діяльністю з початку повномасштабного вторгнення.
"В Херсон ми їдемо в перший раз, – каже волонтер Емір. – До цього їздили в Харківську область, в Ізюм, в Куп'янськ, в Балаклію. Перші рази було страшно їздити, а зараз уже звик і все нормально. Людям потрібен теплий одяг, їжа, якісь обігрівачі, генератори. Там немає ні світла, ні газу, нічого. Дуже багато людей долучаються до цієї справи".
 
 
Водій Юрій гуманітарну допомогу везе вперше.
"Треба людям і тепло, і воду, і допомога повинна бути, – каже Юрій. – Ми, українці, повинні бути один за одного: один за всіх і всі за одного".
 
 