“Уламки тут скрізь на дорозі”. Харківські волонтери привезли військовим, які боронять Бахмут, нові колеса для автівки

Суспільне

“Прилітають уламки, рвуть гуму. Стояв автомобіль, поряд був “прихід”, і ось результат”, — демонструє військовослужбовець ЗСУ “Кіпіш” пробите колесо.
Волонтери знайшли необхідні за параметрами шини і доправили військовим. Військові кажуть, тепер швидко зможуть повернути автомобіль у роботу. 
“Гума" нас рятуватиме. Ми поставимо її на автомобіль, яким вивозимо людей на позиції. В разі потреби евакуюємо поранених, сподіваємося, що їх не буде”, — розповідає “Кіпіш”.
Знайти запчастини для автівок у прифронтовому Бахмуті складно, каже військовослужбовець.
Колеса для військової автівки привезли до Бахмута харківські волонтери.
“Два дні тому хлопці звернулися з проханням про колеса, тому що уламками побило автомобіль. І ось зараз ми привезли їм колеса. Зараз хлопці “перевзуваються” та їдуть на Бахмут”, — розповіла волонтерка Надія Мірошниченко.  
 