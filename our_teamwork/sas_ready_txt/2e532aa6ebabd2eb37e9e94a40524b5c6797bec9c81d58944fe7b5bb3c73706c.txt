Покинуті собаки: в Черкасах почастішали випадки, коли містяни лишають тварин напризволяще

Марина Денисенко
Ольга Мацканіч

 
 
Зооволонтер Сергій Залізняк пригадав випадок, коли до них потрапила вівчарка. Собака був у жахливому стані:
"Вівчарка три доби просиділа на зупинці сама — чекала на своїх власників, утім ніхто не з’явився, тому довелося її забрати. Тварина дресована. Її тримали, очевидно, для розведення потомства. Мухи трохи поїли їй вуха. Видно, тримали її у вольєрі".
 
 
Собака Ася також потрапила до зооволонтерів. Коли її знайшли, тварина була на межі життя та смерті, розповіла зооволонтерка Олеся Римарь.
"Цю дівчинку викинули на трасі в закинутий хлів, із дев'ятьма цуценятами. Сім із них, на жаль, загинули, двоє лишилося. Її труїли. Ми її вчасно забрали, відразу доставили до клініки", — розповіла пані Олеся.
 
 
За словами Сергія Залізняка, кількість безпритульних собак у Черкасах останнім часом збільшилася:
"З початком війни трохи ускладнилася ситуація. Буває таке, що люди їдуть, залишають собак прив’язаними на подвір’ї. Й без доступу лишаються".
 
 
Частина  тварин потрапляє до міського притулку, де нині їх 170 таких собак, повідомив начальник дільниці по роботі з тваринами "Черкаської служби чистоти" Андрій Ткаченко.
"Люди, виїжджаючи за кордон, , залишили собаку на сусіда,  і звідти люди не повертаються, сусід відв'язує його, і собака йде собі на свої пожитки", — прокоментував пан Андрій.
 
 
Одного з собак забрали з вулиці, де він блукав довгий час. Аби нині тварина не мерзла, пошили їй светр розповів начальник дільниці.
"Робили дописи, що загубився собака, але ніхто не відгукнувся. Це домашня тварина. Вона повинна бути в теплі".
 
 
Сергій Залізняк просить не позбуватися своїх домашніх тварин:
"Черкащина — тил, вона 
 ніколи не зрадить вас. Вона любить просто так, просто за те, що ви є".
 
 
Черкащан закликають звертатися до "Черкаської служби чистоти" або зооволонтерів, якщо помітили безпритульного собаку, та не можуть допомогти йому самостійно. 
 
 