У громаді на Вінниччині волонтери шиють захисні костюми для військових

Юлія Бараболя

Пенсіонерка
Галина Вигорчук за два місяці роботи пошила та передала оборонцям близько сотні захисних костюмів та стільки ж чохлів на шолом. 
Розповідає, чохли шиє із залишків тканини, яка залишилася з розкрійки костюмів.
Основна робота тепер — пошиття маскувальних костюмів. Їх шиє великих розмірів із цупкої білої тканини.
Для надійності, аби довше носився, захисний костюм прострочує його покілька разів.
Колись волонтерка
Галина Вигорчук вчила шити студентів. Тепер на пенсії, але стояти осторонь коли твою країну нищить ворог каже, не змогла. Шити для військових амуніцію їй запропонували місцеві волонтери.
З осені виготовляють захисні костюми і в родині Войтових. Тут над цим працює мати, донька та невістка. Вони роблять заготовки.
Загалом в громаді над пошиттям захисних костюмів працює до десяти майстринь. Найбільше, за словами Галини Вигорчук, на це надихає зворотній звʼязок оборонцями, які у відповідь пересилають фото у захисних костюмах. 
Кожен, каже жінка, виготовляє з вірою у перемогу та молитвою, аби оберігав того хто його носитиме.