У Києві попрощалися з загиблим британським волонтером Ендрю Бегшоу

Віолетта Карлащук
Нікіта Галка

На панахиді були присутні близько 50 людей: волонтери, знайомі, журналісти, повідомляє кореспондент Суспільного. 
Один із організаторів панахиди, волонтер Ігнат Івлев-Йорк розповів, що Ендрю Бегшоу приїхав в Україну у березні, невдовзі після початку повномасштабного вторгнення Росії. Весь цей час Енді розвозив гуманітарну допомогу і допомагав мирним жителям евакуюватися з найгарячіших точок Донбасу. 6 січня 2023 року він разом з колегою Крісом Перрі вирушив у Соледар, щоб допомогти місцевим виїхати. Однак відтоді волонтери перестали виходити на зв'язок. Про обставини смерті волонтерів відомо небагато. Але тіла іноземців вдалося повернути із непідконтрольної Україні території, каже Ігнат Івлев-Йорк. 
"Енді був нашим другом. Ми познайомилися на Донбасі в червні-липні. Ми займалися евакуацією з Сіверська. Я пам’ятаю, це був один з перших разів, коли ми їздили разом. Енді був дуже тихою людиною, яка просто хотіла допомагати іншим. Він відчував, що це його місія, це те, що він хотів робити. Тому, коли його родина питала, коли він приїде, він завжди говорив: "коли все закінчиться", — розповідає волонтер. 
Він додав, що родина Ендрю Бегшоу у пам'ять про чоловіка планує організувати збір допомоги для українськи волонтерів, на потреби дитячої лікарні у Києві, а також Організації з захисту і порятунку тварин UAnimals.  
"Ендрю на ентузіазмі їхав, у нього не було організації, ніяких донатів і сомереж. Він просто брав і працював. Він дві свої машини в Соледарі залишив. Таких людей дуже мало, які віддані своїй справі", — каже Микола — волонтер, який разом з Ендрю Бегшоу допомагав евакуйовувати людей із Соледара. 
Крістофер Перрі, який народився у Корнуоллі, до початку вторгнення Росії в Україну працював тренером з бігу у курортному місті Челтнем у Глостерширі. За три дні до свого зникнення він розповів в інтерв’ю про складнощі, з якими зіткнувся на шляху до Бахмута.
Ендрю Бегшоу на момент початку війни в Україні жив у Новій Зеландії та, окрім британського, мав громадянство цієї країни. Його сім'я говорила, що волонтер поїхав до України, бо вважав це "моральним вчинком". Родичі чоловіка додали, що "безмірно пишаються" його роботою з доставки їжі та ліків, а також допомоги літнім людям у прифронтовій зоні.
28-річного Перрі та 48-річного Бегшоу 
 6 січня, коли вони вирушали з Краматорська до Соледара. 9 січня поліція Донеччини повідомила про 
 Великої Британії.
Згодом представники російської приватної військової компанії "Вагнер" 
 про те, що виявили тіло, при якому знайшли документи (дозволи на заняття волонтерством, видані Україною, і британські паспорти), що належали обом громадянам Британії. Найманці ідентифікували загиблого як Крістофера Перрі.
12 січня речник Міністерства закордонних справ Британії 
, що влада королівства надає підтримку родинам Перрі та Бегшоу. 