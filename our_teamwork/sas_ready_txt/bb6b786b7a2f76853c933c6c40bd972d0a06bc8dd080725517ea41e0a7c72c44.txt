Батько — на фронт, донька — у волонтери. Історія 18-річної франківки Софії Шпільчак

Маріaна Басалига
Ілона Шевченко

У штабі дівчина познайомилася з іншими волонтерами, які допомогли їй знайти та передати прилад нічного бачення для 75 батальйону 102 окремої бригади територіальної оборони ЗСУ Івано-Франківщини, в якому воює її батько.
"Я шукала прилад нічного бачення для тата і ніде не могла його знайти. На виробництво прийшла жінка, вона забирала батончики для свого сина-бійця. Ми з нею почали спілкуватися і вона мені порадила звернутися до однієї організації", — розповідає Софія.
 У фонді волонтери відгукнулися на прохання дівчини.
"Через три тижні, якраз тато приїхав на 10 днів, я отримала прилад нічного бачення. В мене були сльози, шок", — продовжує Софія.
Згодом дівчина познайомилася з представниками багатьох волонтерських організацій. З їхньою допомогою вона сформувала та передала приблизно десять посилок різним військовим формуванням.
До збору необхідних речей долучилася й сестра Софії, яка зі своїми однокласниками та вчителями роблять окопні свічки.
За час війни дівчина відправила допомогу 75 батальйону 102 окремої бригади територіальної оборони ЗСУ, 78 окремому батальйону матеріального забезпечення, а також бійцям у Донецькій та Харківській областях.