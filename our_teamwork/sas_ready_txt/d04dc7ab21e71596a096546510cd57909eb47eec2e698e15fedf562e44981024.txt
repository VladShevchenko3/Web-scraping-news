Навіть без світла, з налобними ліхтариками. Як у Дніпрі плетуть сітки на фронт

Юлія Підгола
Яна Стойкова

 
До того ж зараз не вистачає людей — запрошують жителів Дніпра долучатися до допомоги. Кожен з волонтерів плете сітки у вільний від роботи час, тому, впевнені, знайти кілька годин для допомоги українській армії може кожен.
Юлія Лівобережна каже: вимкнення світла — не привід зупиняти роботу, бо війна не чекатиме.
"У нас є ліхтарик, ми вже так пристосувалися, і нам дуже зручно. Потреба в маскувальних сітках буде завжди поки є війна. Тому що це маскування наших хлопців, завжди треба прикривати техніку", — сказала вона.
Світлана Вакуленко приходить плести сітки щодня після роботи. Каже: плести сітки вперше спробувала з початком повномасштабної війни.
"Немає нічого тяжкого, це дуже просто. Було б бажання і все",— говорить жінка.
Зараз волонтерам необхідна тканина для зимових сіток, говорить Юлія Лівобережна. 
"Найактуальніше зараз хакі — це завжди. Темно-коричнева, темно-сіра, тобто те, що ми бачимо на землі, в лісі або в полі. Тобто яскравого нічого немає. І біле. Біле — це сніг, брудний сніг. Якщо нам приносять тканину, яка за кольором не підходить, але це бавовна, її можна перефарбувати", — розповіла волонтерка..
Потреба у сітках на фронті є завжди — бійці маскують техніку, автомобілі, бліндажі. Однак людей для плетіння, кажуть волонтери, їм не вистачає.
Знайти волонтерів можна у соціальних мережах за хештегом "шалена сітка".