"Ляльки також допомагають армії", — інтерв’ю з хмельницькою майстринею-лялькаркою

Неля Шпулак

До війни я б, напевно, відповіла — випадковість. А тепер я розумію, що це закономірність. Моє захоплення наповнилось змістом: я не просто сиджу на дивані, мотаю ляльок та вишиваю. Я усвідомлюю, що мої роботи і я сама — це частинка української культури, української нації, якою наразі захоплюється увесь світ. Направду сказати лялька-мотанка дійсно з’явилася у моєму житті несподівано. Я ніколи б і не подумала, що буду її робити.
Тому що я з дитинства захоплююсь вишивкою. Це любов усього мого життя. Мені дуже хотілося весь час вишивати. Я хотіла відтворити усі вишивки, які були в домі моєї бабусі.
 
 
Так. Ми приїжджали до неї на літо у Славутський район у село Миньківці. І я там сиділа на порозі з самого ранку і вишивала, вишивала, вишивала весь час. І ось одного разу, під час майстер-класу з вишивки, подруга принесла мені дуже багато шматків тканини і каже: "Можливо, ти почнеш робити колись ляльки-мотанки – ось тобі тканина". Я ще тоді подумала: "Хм, ляльки-мотанки?". Вони мені здавалися такими дуже простенькими, і моя творча душа в цьому не могла б реалізуватися. Гадала: "Куди ж мені використати ту тканину?". Але потім одного разу я побачила в інтернеті авторські ляльки-мотанки Валентини Мірошник. Це настільки перевернуло моє життя, що, здається, було життя до ляльки- мотанки і після неї. Я почала мотати, мотати.
Зараз прискіпливіше вивчаю вишивку кожного регіону України і відтворюю її в одязі своїх ляльок-мотанок.
Щодо творчості, напевно, протягом місяця після початку повномасштабного вторгнення Росії в Україну я нічого не могла робити: ні вишивати, ні мотати. Була розгубленість, страх, нерозуміння того, як діяти далі. Я долучилася до армії волонтерів: плела сітки, допомагала біженцям, проводила майстер-класи з дітьми-переселенцями, аби стабілізувати їхній психологічний та емоційний стан. Крім усього іншого, моє волонтерство — це лялькове волонтерство, учасниками якого стали лялькарі з усієї України. Ми дуже швидко організувалися: і ті, хто залишився в Україні, і ті, котрі виїхали  за кордон, і ті, хто там мешкав. Проводили за кордоном різні ярмарки, фестивалі, таким чином збирали кошти на підтримку ЗСУ та переселенців. Де що відбувалося — туди ми й направляли свої роботи. Ми переконалися у тому, що ляльки також можуть допомагати армії та наближати перемогу.
Лялька-мотанка і, зокрема, янголятка, яких ми зробили вже дуже-дуже багато, мають свою силу. Для військових вони є оберегом, який несе в собі часточку рідного дому: любов, тепло, щастя — те, за що вони стоять, за що воюють. Лялька —це, напевно, розмова двох душ: того, хто зробив, і того, до кого вона потрапила. Також дуже важливим є те, що вони поширилися за кордоном на дуже багато країн.
Таким чином наша культура є скрізь, вона не зникне, і усвідомлення цього є дуже важливим для нас. В усіх країнах є свої ляльки. Але лялька-мотанка — вона саме така, українська. Тепер про це дізнався світ, тепер в усьому світі, по усіх континентах, наші ляльки, наші янголята несуть нашу культуру.
Ой, важко сказати. Це декілька сотень. Був період, коли у мене була майже фабрика з виготовлення таких янголят. Я робила їх безперестанку, у мене вже були руки в мозолях від нарізання тканини, тому що постійно кудись їх відправляли. Потім вже почали звертатися наші хмельницькі волонтери, які передавали їх на фронт, а також збирали на ярмарки. Допомогали всі, навіть, чоловік допомагав, дочка допомагала. Ну і, звісно, мої знайомі, подруги — ми мотали всі. Ти передаєш, ти не знаєш, куди вони поїдуть, де вони будуть. Просто робиш, тому що потрібно. Але потім, коли скидали фотографії наших військових, і вони з мотаночками, ти усвідомлюєш, наскільки це важливо для них. Я зрозуміла, що на своєму місці. Ось війна чи будь-які інші стресові ситуації показують якраз те, напевно, якою є людина насправді. Чи дійсно вона в той момент там, де і має бути, тому що може робити те, що робить найкраще.
Так, у мене є дочка Ілона, їй 12 років. Вона полюбляє робити щось своїми руками. Аби допомогти українським бійцям, Ілона самостійно прийняла рішення і почала виготовляти різні патріотичні речі: лялечки, сувеніри, прикраси. Продає їх у соціальних мережах та на ярмарках. На допомогу ЗСУ донечка вже відправила понад 1000 гривень. Знаєте, і по своїй дитині, і по її друзях, і по дітях-переселенцях я бачу, як з початком війни вони якось раптово подорослішали. Діти стали свідомими, причому свідомими — це ключове слово, патріотами України. Попри те, що війна вкрала у них дитинство, йде процес формування нової української нації.
Від початку війни я виготовила лише три ляльки. Найцінніша для мене — найперша. Це лялька-мотанка "Душа України". Декілька днів тому вона повернулася з виставки в Ужгороді "Натхненні лялькою". Ця лялька тримає нашу Землю в руках. Це символ нашої нескореності і душі України. Її неможливо знищити, її неможливо побороти. Дуже емоційна для мене лялька. Вона не має такої вишивки, такого оздоблення, як в інших ляльок, ніби зовсім-зовсім проста. Але для мене вона дуже глибока. Зробила я її десь за місяць після початку війни. Потім була вже "Українка", в кольорах нашого прапора. Коли робила її, вже було розуміння того, що ми вистоїмо і переможемо. Історично наша країна проходила таке багато разів. Неодноразово нас намагалися знищити, але ми є — як нація, як народ. І третя лялька, яка під час війни народилась, — я її назвала "Світояра".
Лялька тримає вже трохи почорнілі колоски пшениці. Ця робота – данина хліборобам. Цінуймо всіх людей — як військових, які захищають нас, так і тих, хто залишився і працює, щоб ми могли жити, щоб діти могли жити спокійно.
Наше культурне життя триває і у війну. І, напевно, ще активніше триває, ніж було до цього. Дуже багато організовується різних виставок, різних фестивалів. За період війни мої ляльки побували на багатьох виставках як в Україні, так і за кордоном. Здебільшого вони їздили самі. Раніше я говорила, що мої ляльки побували у значно більшій кількості міст, ніж була я. А тепер я вже говорю, що мої ляльки побували у набагато більшій кількості країн, ніж я. Навіть не знаю, чи колись в них побуваю, у тих країнах. Ляльки живуть своїм життям, вони подорожують без мене. Вони представляють мою рідну Хмельниччину. На кожній виставці чи конкурсі поруч з лялькою підписано ім’я майстра, місто і країна, яку він представляє. Маю багато відзнак. Спочатку я вішала їх на стіни у квартирі, а потім зрозуміла, що стін в квартирі не вистачить. Тому нагороди складаю у папки.
Понад усе, звичайно, хочеться миру. Коли закінчиться війна, я мрію створити свої авторські ляльки-мотанки, які представляли б усі регіони України та показати їх світові, щоб усі побачили, якою неймовірно багатою є наша Україна та її прадавня культура.