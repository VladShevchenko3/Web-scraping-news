Луцький кликун зібрав на зарядні станції військовим понад 100 тисяч гривень

Олена Парай

 
Суспільному музикант розповів: всього потрібно зібрати 160 тисяч гривень. Андрій Єдинак продовжує збір: грає на замовлення – відео публікує в соцмережах.
"Просять по-різному: наші українські "Стефанія", ТНК, "Ні обіцянок ні пробачень", а ще такі, яких я не чув, то заходжу в ютуб, слухаю і вивчаю їх потрошки, далі записую", – каже музикант. Додає: не важливо, скільки грошей переказують люди на збір зарядних станцій - кожен донат цінний. 
Музикує разом із Андрієм волонтерка Анна. 
До повномасштабної війни Анна жила в Миколаєві, була піаністкою в театрі. Її чоловік - військовий. "Вони до нас звернулися щодо цих станцій (
), бо їм треба заряджати від телефонів до рації. Частково їм допомагають генератори, якщо є", – каже волонтерка.
Закупляти зарядні станції будуть наступного тижня у Польщі. Там, каже Анна, –дешевше. Нині зібрали на три станції. загалом військовим потрібно придбати п'ять таких зарядних пристроїв.