Вінницькі волонтери готують італійський броньований автомобіль, який відправлять на передову

Віталій Бондарєв

Армійський багатоцільовий броньований автомобіль фарбують та ремонтують в автомайстерні. Нині його готують до відправки на передову.
В Україну таке авто заїхало тиждень тому. Знайшли його в Італії. Запит на нього волонтер та учасник бойових дій Сергій Гнатик
отримав від бригади вінницької тероборони, яка нині на Бахмутському напрямку.
Броньовик разом з доставкою, оформленням документів та діагностикою обійшовся волонтерам у 15 тисяч євро. Кошти на нього почали збирати ще у серпні. Про це на своїй інстаграм сторінці повідомила блогерка та вінничанка Олександра Гречко, яка співпрацює з Сергієм Гнатиком з початку повномасштабного вторгнення РФ.
Також на авто волонтери встановлять обладнання під зброю та відправлять квадрокоптер DJI Mavic 3.