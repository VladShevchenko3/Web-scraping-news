Миколаївська лікарка-ветеринар допомагає тваринам переселенців

Світлана Кльосова
Єлизавета Кротик

У клініці побували кореспонденти 
.
Спонсори із Литви оплатили близько 30 стерилізацій котів та собак миколаївців. Вдень лікарка робить до десяти операцій. Станом на 5 грудня робота ускладнюється щоденним відключенням світла.
"Бачите, там ліхтарик висить, якщо світло виключається в період операції, то працюємо за допомогою інших джерел світла. Але ми намагаємось призначати операції, коли світло є, усіляке буває", — розповідає Анна Полянська.
На прийом до Анни прийшла Наталія з котом Борисом. Його власниця вивезла з деокупованого Херсона. Жінка говорить, що вимушена була поїхати з рідного міста через небезпеку, домашнього улюбленця залишити не могла.
"Ми з Херсона, з самого Херсона, ми були під окупацією дуже довго. Приїхали сюди, тому що там дуже бомблять, дуже страшно, дуже великі руйнування. Постійні обстріли зранку до ночі. Вирішили переїхати до Миколаєва тимчасово", — говорить Наталія.
До ветеринара Наталія звернулась із проханням обрізати кігті коту, утім лікарка порекомендувала зробити кастрацію за безкоштовною програмою.
"З котиком ми перенесли дорогу нормально, але це чужа квартира і господар квартири попросив, аби він не псував меблі, тому вирішили обстригти кігті коту. Безкоштовно надали допомогу, дуже дякую лікарю", — каже Наталія.
Подібні операції Анна проводить безкоштовно за фінансовою допомогою закордонних донорів. Одну із програм безкоштовного кастрування та стерилізації оплачує миколаївська волонтерка. У клініці проводять консультації, терапію, призначають лікування, роблять операції.
"Звернутися може до нас хто завгодно. Існує декілька програм з безкоштовної стерилізації, кастрації  і лікуванню домашніх тварин. Одну із програм оплачує Анна Куркуріна, ще дівчата, які працюють, вони створили фонд, і якщо ми бачимо, що людина не в змозі сама сплатити за операцію чи за лікування тварин, то лікування проводиться також безкоштовно", — пояснює лікарка-ветеринар.
Лікарка робить безкоштовні операції як домашнім тваринам, так і безпритульним. Миколаївці, у яких немає змоги заплатити за лікування своїх котів чи собак, можуть звернутися по безоплатну допомогу.
100-річний 
. Актори розповіли, як на творчість вплинуло російське вторгнення
У Миколаївській області протягом тижня 
Миколаївщина під час війни.