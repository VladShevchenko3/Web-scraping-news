У Миколаєві працюють два пункти обігріву, де містяни можуть зігрітися та отримати консультацію лікарів

Ольга Ворошилова
Олександр Гордієнко

 
Про це кореспондентам 
розповів
голова волонтерської організації "Мрій Дій" Віктор Алхімов.
Намет площею понад 25 квадратних метрів. Він під'єднаний до централізованого електропостачання, поряд стоїть семикіловатний генератор. 
Всередині намету є стільці, лавки, стіл, світло, обігрівач, розетки, модульна шафа, кушетка для медичного огляду. 
"Ми працюємо з командою. Всю команду ми набрали за договором. Завдяки фонду в нас є змога дати нові робочі місця. Тобто ці люди, які працюють тут, це не виключно волонтери, це люди, які отримують заробітну платню. За це ми дуже вдячні фонду Terre des hommes. І цілодобова охорона — це шестеро людей. І медичні сестри — три людини", — розповів Віктор Алхімов.
Містяни приходять з різними питаннями та проблемами.
"Частіше за все звертаються з підвищеним тиском, серцебиттям, з болем в серці звертаються. З відчуттям тривоги. І при гіпертонічній хворобі, це потрібно вирішувати сьогодні, зараз. А не тоді, коли пацієнт піде до сімейного лікаря, який запише його на прийом і вирішить там через якийсь час", — каже лікарка Лілія Крєтова.
Жителька Миколаєва Людмила дізналась про можливість отримати швидку консультаційну допомогу і вирішила сюди прийти. 
"Я дізналася, що тут є медики. Дівчата дуже правильно дали консультацію", — розповіла Людмила.
Лікарі в наметах працюють по черзі, кілька годин кожний. Медсестри з дев’ятої ранку до шостої вечора, охорона — цілодобово. За словами Віктора Алхімова, у разі необхідності штат збільшуватимуть.
Таких наметів встановили два. Повноцінно працювати вони почали першого лютого. Один — неподалік лікарні швидкої медичної допомоги, інший — на вулиці Крилова, біля супермаркету. Працюватимуть такі пункти обігріву до середини весни, в залежності від погоди та їхньої необхідності.
 жителям Миколаївщини буржуйки
 на лютий. На Миколаївщині очікуються морози
На Миколаївщині 
майже 16 тисяч об'єктів