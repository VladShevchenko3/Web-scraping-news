Актор йде зі Львова до Харкова, щоб зібрати мільйон гривень "Госпітальєрам". СУСПІЛЬНЕ | ЛЮДИ

Альона Рязанцева
Маргарита Дежкіна
Людмила Павленко

Перші три дні Микола йшов виключно пішки та долав близько 30 км щодня. 
"Долаю шлях частково пішки, частково автостопом через те, що треба пришвидшитися і стає доволі холодно вночі. Зупиняюся у наметі: або на території заправок, або там, де можна ставити намет", — каже Микола.
З собою Микола взяв намет, спальник, термобілизну та рюкзак. Усе важить близько 10 кг.
 
 
"Як йдеш довго з рюкзаком на плечах, то не холодно. Взуття спочатку підібрав з помилкою, воно не амортизувало. А якщо довго йдеш асфальтом, то потім починають "вмирати" коліна та ноги. Купив взуття в дорозі, замовив онлайн й отримав на пошті. Болять ноги, болить коліно. Але йду далі", — говорить актор.
Микола хоче зібрати мільйон гривень — збір відкрив тоді, коли вирушив у подорож.
"Наразі, якщо я не помиляюся, 400 тисяч зібрали. Навіть якщо я не зберу мільйон, це вже вогонь! Зібрати з нічого 400 тисяч — це кайф. Збираю гроші для медичного добровольчого батальйону "Госпітальєри", у них завжди є потреба або в медицині, або в техніці, або в зимовому екіпіруванні", — розповідає Микола.
Актор народився у Кривому Розі, 12 років живе у Харкові.
"Люди реагують добре. Коли дізнаються мету, то або 
 готівкою, або просять якесь посилання на соцмережі чи ще щось. Люди надихаються моїм шляхом. Мета не в тому, щоб пройти, а мета в тому, щоб зібрати. А як швидко це відбудеться, подивимося", — говорить Микола.
 