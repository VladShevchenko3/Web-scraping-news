У Рівному благодійники передали підрозділу добровольців нову військову форму

Юлія Авдєєнко
Надія Кривко

До комплектування входять берці, штани та куртка.
"Це вже на літній сезон, ми готуємось. Тобто, як тільки буде відповідна погода, орієнтовно до 15-го квітня, все це видадуть, або для роботи безпосередньо в приміщеннях", — розповів командир роти охорони ДФТГ Рівненської тергромади.
Відчуваючи потребу у новій формі, добровольці надіслали запит до громадської організації "Клуб Ротарі міста Рівне", які відгукнулися на їх прохання.
"Ця форма для виконання різних задач, для нашого підрозділу. Її потрібно багато. Потреби постійно є, їх неможливо забезпечити на усі сто відсотків, тим більше, що ми знаходимось в тилу. Найосновніше і першочергове — це там, де йдуть бойові дії. Але ми теж виконуємо дуже важливі задачі", — пояснив чоловік. 
"Клуб Ротарі міста Рівне" — міжнародна організація, яка має свої представництва в Україні, зокрема, і в місті Рівне. Члени організації — підприємці, які займаються гуманітарною благодійністю. Президентка рівненського клубу Юлія Мелянчук розповіла: після повномасштабної війни вони насамперед намагаються допомагати військовим та переселенцям. 
"У нашому 
 реалізовувався грант "Зима", де закуповувалися теплі речі, ковдри, а також пічки, генератори для потреб лікарень, військових і внутрішньо переміщених осіб. Представники "Клубу Ротарі міста Львів" займаються пошиттям одягу й ось так збіглося, що ми в них цю форму замовили", — зазначила вона.
Загальна вартість комплектів — 160 тисяч гривень. Гроші допомагали зібрати члени клубу з різних куточків світу.
"Орієнтовна вартість комплекту — десь 4 700 гривень, до п'яти тисяч. Ми зараз теж плануємо закупити комплекти термобілизни для військових і це буде здійснюватися теж в одного нашого харківського ротарійця", — додала Юлія Мелянчук.