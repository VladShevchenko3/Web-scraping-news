Наше постраждале село. Жителі Шевченкового, що на Миколаївщині, отримали гуманітарну допомогу

Світлана Кльосова
Єлизавета Кротик

Про потреби селян та допомогу населеному пункту кореспондентам 
 розповів заступник голови Шевченківської громади Віталій Варяниця.
За словами Віталія Варяниці, станом на 24 січня в Шевченковому живуть близько 1200 людей. Село тривалий час перебувало під постійними обстрілами. Допомагають людям вижити гуманітарні фонди.
Волонтери з Чернівців у співпраці з добродіями із Румунії та Великої Британії привезли до Шевченкового 580 пакетів із засобами гігієни та 700 продуктових наборів.
 "Допомагаємо гуманітарною допомогою: пічки, продукти. Сьогодні з нами приїхали брати із Англії, які підготували хот-доги, чай, каву гарячу. Привезли також гігієну, привезли ще по буханці хліба, ковдри, є в нас ще буржуйки, також генератор, який потрібний", — розповів волонтер Ілля.
Близько 400 людей зайняли чергу, аби отримати набір продуктів та гігієнічні засоби.
"Дуже дякуємо, що приїхали до нас у Шевченкове — постраждале село. Допомогу добру дають — і хліб, і чай гарячий, і бутерброди, і ось у пакетику скільки всього дали. Дуже їм дякую, що за нас хвилюються. Найголовніше, аби світло та газ були. Вода щоб була. Дякую, підвозять нам, не ображають", — сказала жителька Шевченкового Тамара. 
За словами Віталія Варяниці, також 24 січня до Шевченкового доставили 22 тонни гуманітарної допомоги з Німеччини — питну воду, яку відразу роздали жителям, крупи, печиво та дитячий одяг.
 
У Миколаєві погодили 
 міста: що передбачають зміни
Війська РФ обстріляли 
 на Миколаївщині
У Миколаєві 
 та рекламних щитів