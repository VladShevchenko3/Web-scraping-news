Дві волонтерки з Чернігівщини серед переможців першої Всеукраїнської зоозахисної премії

Юлія Суржикова

Діані — 11 років, вона наймолодша з переможців. Дівчинка рятує безпритульних тварин та прилаштовує їх у родини. Збирає гроші на їжу для тварин та їхнє стерилізування, а також на допомогу ЗСУ. Від серпня 2022-го Діані задонатили понад 200 000 гривень.
У своїй промові під час вручення премії Діана сказала:
“Я дуже дякую тим людям, які допомагають тваринам: приносять їжу, забирають тварин додому. Дають їм нове життя й новий дім”.
Тетяна Діденко — директорка Ветеринарно-стерилізаційного центру "Крок до тварин" у Чернігові. Під час обстрілів міста у лютому-березні 2022-го врятувала понад 250 тварин. Жінка годувала та лікувала чотирилапих, гасила пожежі після влучання снарядів, захищала приміщення від мародерів.
Ініціаторами відзнаки виступили Всеукраїнський гуманістичний рух UAnimals та міжфракційне об’єднання "Гуманна країна". На сайті UAnimals кожен охочий міг номінувати на премію волонтерів, працівників громадських організацій та притулків, ветеринарів та інших зооактивістів. Фінальний список переможців серед заявок від українців визначило експертне журі премії.
Лосі, козулі, дикі кабани: як чернігівець Олександр Михайлов 
 на фотопастку