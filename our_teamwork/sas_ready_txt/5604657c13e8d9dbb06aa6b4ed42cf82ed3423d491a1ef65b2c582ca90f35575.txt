Вінницькі майстри виготовляють міні-гради з трофейної російської техніки

Віталій Бондарєв

Вінницькі майстри разом із військовими переобладнали звичайний пікап під бойову автівку, яка тепер нищить російських військових. Наразі завершують другу установку, розповів волонтер Денис Романовський.
Працює така установка снарядами від ракетної системи залпового вогню "Град". Частину деталей — передали військові.
— 
Над мобільною машиною працювали три тижні. На витратні матеріали та метал пішло до 100 тисяч гривень, каже Денис Романовський. 
Гроші на установку не збирали. Всі матеріали та розхідники взяла на себе одна людина.
Всі роботи виконували безплатно. Автоелектрик Артур Петровський до цього працював лише з цивільною технікою, за гради взявся вперше.
Аби оборонцям було безпечніше працювати з такою установкою, автоелектрики виготовили пульт керування.
Загальна вартість такої установки, разом з автомобілем, до 300 тисяч гривень. Першу установку до зони бойових дій відправили на початку липня. Ще одну мають пофарбувати і теж відправити бійцям.
На черзі ще дві таких установки. Зараз волонтери шукають необхідний метал та автівки. На більший пікап можна буде встановити не три, а 6 стволів. Майстри, каже Денис Романовський, готові до роботи. Кожен на своєму фронті. Аби лише швидше здолати ворога.