Вінничани передали гуманітарну допомогу жителям деокупованої Балаклії

Віталій Бондарєв

Про це 
у Вінницькій міській раді.
До Балаклії волонтери прибули в п'ятницю вранці.
Вінничан зустріли представники місцевої влади та волонтери, які показали те, що пережили балаклійці за час окупації.
На центральній площі вінницькі волонтери роздавали гуманітарну допомогу. Вона була частково адресною. Її формували ще у Вінниці, маючи перелік потреб конкретних балаклійців.
За місяць запланована наступна поїздка до Балаклії. Місцеві жителі заповнювали спеціальну форму, де вказували, чого вони найбільше потребують. Передусім люди просили теплі зимові речі, ковдри, покривала, велосипеди, мобільні телефони, медикаменти, дитячі речі та іграшки.
Жителі деокупованого міста підписували листівки зі словами вдячности для вінничан і залишали там свої контакти. Тож тим, хто принесе допомогу – волонтери передаватимуть ці записки. Таким чином сподіваються налагодити тісні контакти між різними регіонами України.