Хмельницьким рятувальникам передали благодійні автівки

Неля Шпулак

"Це німці, бойові частини пожежні зібрали те, що вони можуть віддати плюс громадяни округу Штаде зібрали також кошти. І всі ці фонди були витрачені на купівлю, придбання, перевезення цих автівок сюди, в Україну. Ініціатором збору цього каравану був пан Григорій Кафльовський. Це українець, який проживав довгий час в Німеччині, його син зараз захищає Україну у складі Збройних сил України. Частина машин з благодійної допомоги, це пожежні автомобілі, залишаться для жителів Хмельницької області. "Швидкі" підуть в частини Збройних сил України для виконання завдань там. Окрім цих автомобілів, ще зараз у дорозі з Польщі ціла вантажівка обладнання – пожежне обладнання, помпи, гідравлічні ножиці, молотки, рукави пожежні, медична частина також — і це все залишиться у Хмельницькій області", — розповідає волонтер Олександр Крутилко.
За словами заступника начальника головного управління Державної служби з надзвичайних ситуацій у Хмельницькій області Андрія Козака, до яких пожежно-рятувальних підрозділів Хмельниччини вирушать подаровані німцями пожежні автівки, поки не вирішили.
"Це неоціненний вклад кожної країни-партнера в нашу спільну перемогу. З кожним таким заходом, з кожним таким подарунком, ми все ближче і ближче наближаємо нашу спільну перемогу. (1.23 – 1.35) Кожного місяця ми відправляємо ротації наших хлопців на Схід країни, тепер і на цих автомобілях, які також будуть приносити користь як на Хмельниччині, так і за межами нашої області до наближення нашої спільної перемоги", — прокоментував вручення подарунків Андрій Козак.