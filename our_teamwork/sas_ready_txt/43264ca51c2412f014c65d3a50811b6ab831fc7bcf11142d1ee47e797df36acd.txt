Допомога від стресів. Як в Івано-Франківську волонтерів рятують від нервових зривів

Ганна Водницька
Олена Нечвідова

Психотерапевтка, співзасновниця громадської організації "Інститут ментального здоров'я" Оксана Руда розповіла присутнім на зустрічі волонтерам, які почувають себе психологічно виснаженими, як за допомогою простих вправ та налаштувань повернути психологічну стійкість. 
"Що я роблю, коли відчуваю стрес? Дихаю і вчу людей дихати. Проводжу 21-денні челенджі. Кожного дня вчу людей нових технік дихання, тому що це допомагає задіяти нашу парасимпатичну нервову систему", — пояснює психологиня.
Чоловік Марії Баран воює на фронті. Жінка з колегами волонтерять від початку повномасштабного вторгнення. Вони плетуть маскувальні сітки, шиють військові аптечки, споряджають гуманітарні вантажі на Схід.
"Нам треба спілкуватися за межами нашої волонтерської роботи і підтримувати одне одного, відновлювати себе, щоб бути сильнішими і більше віддати для перемоги і нашого українського суспільства", — говорить Марія Баран.
Олександр Савчук, який також волонтерить, розповідає, що їм стає дедалі важче виконувати взяті на себе зобов’язання.
На початку всі допомагали. Зараз це зводиться нанівець. Фактично, ті, хто могли б допомогти, їх нема. Це їм сюди треба приходити, щоб вчитися життя у суспільстві", — каже Олександр Савчук.
Натомість 
 що те, чим вона разом з іншими колегами займається, і є порятунком від стресів.
"Що стосується психологічного комфорту, люди, які очолюють об'єднання "Маскувальні феї", зуміли зробити дуже доброзичливу атмосферу. Якщо є якісь негаразди, стресові ситуації, то в багатьох випадках вони просто там знімаються. Безумовно, допомагає робота. Якщо ти щось робиш і ти переконаний в тому, що ти робиш правильно, тоді стресу немає", — каже Тарасенко.