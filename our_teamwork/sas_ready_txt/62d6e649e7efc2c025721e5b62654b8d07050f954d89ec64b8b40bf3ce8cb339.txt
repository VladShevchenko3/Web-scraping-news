"Термобілизна врятувала хлопців у Бахмуті". Дніпровський бренд одягу волонтерить для армії

Юлія Підгола
Софія Москаленко

Комплекти, які дошиває Лариса Колосова, вже незабаром відправлять на фронт до військових. Лариса дороблює на замовлення останні кофтини. Спереду вони коротки, ззаду – довгі, щоб був прикритий поперек.
Модель з довшою спинкою розробили за побажаннями військових, каже Лариса. Так хлопцям зручніше виконувати фізичні вправи.
"Тканина гладенька, на неї легко надягається одяг, а всередині вона – бачите яка? З начосом", – каже жінка.
Комплекти термобілизни для ЗСУ стали шити з початку повномасштабного вторгнення. Тоді працювали без вихідних. За тиждень швачки роблять близько п’ятдесяти комплектів. Військовим їх передає волонтерка Ксенія Башибулар.
 
"Це було біля Бахмута. Хлопці потрапили під обстріл, і термобілизна затримали мілкі уламки, вони залишилися цілі. Це енергія наших майстринь, тому що з такою любов’ю вони шиють", – говорить вона.
Гроші на тканину Ксенія збирає у соцмережах, для цього продає тематичні кружки. Розповідає: на початку повномасштабної війни написала Анастасії Колосовій, засновниці бренду. Вона вирішила: шитиме комплекти безкоштовно. Допомагають і переселенцям.
Комплекти одягу відшили й для жителів багатоповерхівки на Перемозі, у яку влучила російська ракета, каже закрійниця Марина Таран.
"Навіть дитячі сукні кольорові, шортики – тим людям, що залишилися без нічого ,  розповіла вона.
Половина замовлень бренду – волонтерські. Окрім того, розповідає Марина, частину грошей з продажу одягу витрачають на закупку тканин для військових.