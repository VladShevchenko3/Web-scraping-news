"Друзі поруч". У Миколаєві відбудеться виставка-прилаштування бездомних собак

Ігор Горбатенко

Про це кореспондентам 
 розповіла
волонтерка організації "Друзі поруч" Людмила Михайловська.
За словами Людмили, на виставку волонтери привезуть собак зі всієї області.
"Миколаївські волонтери поїхали по деокупованих селах області й попривозили дуже багато цуценят. 12 лютого ми плануємо пристроїти собак саме волонтерської зоозахисної тусовки", — пояснила зоозахисниця.
Загалом виставки відбуваються у більш теплу пору року, каже Людмила, але є свої нюанси.
"Потрібно ловити момент. Поки цуценятам півтора місяця і вони милі, то їх беруть. А коли стають як підлітки, то їх вже не хочуть. І якщо ми їх не прилаштуємо, вони підростуть і навесні Миколаїв буде "завалений" собаками", — розповіла Михайловська.
Окрім цуценят з сіл, на виставці будуть і більш дорослі тварини. 
"В нас залишились собаки, яких ми не встигли прилаштувати через соціальні мережі. Є такі, яких ми забрали зі звалищ. Породистих собак не буде. Проте виставимо двомісячних метисів шарпея. Там, здається, змішані шарпей з ротвейлером", — сказала Людмила.
З кожною людиною, що забажає взяти тваринку, каже зоозахисниця, буде попередня розмова. Адже є і негативний досвід.
"Якщо людина п’яна, я собаку ніколи не віддам, що б мені не розказували. 
Також погано, коли люди на емоціях. Бувало, що йде пара закоханих і він робить вчинок — дарує цуценя. А далі вони пішли, поцілувалися, а цуценя на вулиці", — пояснила Людмила.
Волонтери під час розмови намагаються зібрати більше інформації про людину, яка бажає взяти собаку.
"Розпитуємо — чи є в людини досвід з утримання собак, чи є умови, чи працює людина. Якщо люди прийшли пофотографуватися, то я собаку не віддам. Коли приходять з дітьми, то я обов’язково дивлюсь і на батьків, і на дитину, аби то була не іграшка", — розповіла Михайловська.
Зоозахисники ведуть базу даних прилаштованих тварин та слідкують за їхньою подальшою долею.
"Ми знаємо про життя десь до  70 відсотків тварин. Спілкуємось з новими власниками через інтернет. Нам надсилають фотографії. Часто люди пишаються своїми вихованцями й діляться їхніми досягненнями", — пояснила  Людмила.
Всіх охочих знайти собі чотирилапого друга Людмила Михайловська запрошує до Каштанового скверу у неділю, 12 лютого, з 12:00.
Вакцинація дітей проти COVID-19 у Миколаєві. 
Інформаційна гігієна під час війни. Як миколаївцям 
Для жителів 11 сіл Миколаївщини волонтери 
 гуманітарну допомогу