В Малині на Житомирщині волонтери організували дводенний ярмарок – збирають кошти на ЗСУ

Таміла Бутко

За її словами, цього разу волонтери та волонтерські організації об’єднали свої зусилля, щоб разом однією командою допомагати ЗСУ і щоб показати хлопцям на передовій, що про тих хвилюються і турбуються.
"Учасниками ярмарку стали більше двох десятків майстрів своєї справи – це люди, які вміють пекти, шити, вишивати, роблять поробки, плетуть з бісеру прикраси. І це не лише жителі міста Малин, є учасники з сіл громади, є з Радомишля. Окрім ярмарку, ми організували безпрограшну лотерею, де, купуючи квиток за 30 гривень, людина вже отримує подаруночок. І ще між учасниками лотереї розігруються 11 головних призів", – розповідає Наталія Рибаченко.
 
 
 
 
 
 
 
 
За словами волонтерки, ті речі, які продавалися на ярмарку, люди віддали організаторам. Тому всі кошти йдуть на потреби військових. А якщо на цьому ярмарку не встигнуть продати всі прикраси, сувеніри та інші вироби, будуть думати над організацією чи то аналогічного ярмарку, чи продажу в форматі онлайн.
Окрім продажу, на ярмарку організатори влаштували розваги для дітей, конкурси із призами.
В суботу ярмарок проходив під відкритим небом. 
В неділю, 18 грудня, майданчик для проведення акції безоплатно надала місцева спортивна школа. Ярмарок триватиме щонайменше до 15.00.