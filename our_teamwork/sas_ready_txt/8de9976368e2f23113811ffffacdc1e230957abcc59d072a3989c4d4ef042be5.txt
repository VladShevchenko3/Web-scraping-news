"Публічний капітал поставив на службу добрій справі". Андрій Любка — про автівки для ЗСУ та творчість під час війни

Марія Солодовнік
Олександра Новосел

Як публічність допомагає збирати гроші для ЗСУ та чи повертатиметься Любка до літератури — розмова з письменником. 
Це бажане повернення до минулого життя. Воно вже не таке, як колись було, бо тепер завжди, коли про щось думаєш, на споді є думка: наскільки це зараз важливо, говорити про книжки? Мені здається, що у Харкові це важливо. 
Мені все ще здається, що ми можемо займатися культурою і зустрічатися на фестивалях лише тоді, коли закінчиться війна. Зараз ніхто не може розслабитися, і будь-яка фраза може бити авдиторію в сльози. Ми дуже надломлені, і я думаю, що багатьом людям, які приходять на такі заходи, важливо просто побачити знайомих, побачити, що ми живі. 
Мені здається, що це краще позиціювати, як зустріч людей: приїхали, поговорили, зустрілися й один одного обійняли, бо кожен розуміє, що це може бути останнє наше побачення і зустріч. Це додає певного драматизму події, але це важлива подія. 
Це класно. Сьогодні ми хотіли подарувати книгу військовому, він сказав: "Я хочу купити цю книжку. Я хочу підтримати українську культуру." Це такий спільний процес, він таких, бо у кожній родині є той чи інший військовий.
Це частина нашого середовища. Війна дуже сильно нас змінила, ми просто ще не вміємо це висловити, можливо, що колись — це й буде завдання письменників: вловити цю грань і описати її. 
Наразі планів повернутися до літератури немає. Мені подобається те, що я роблю, і те, що можна показати якийсь конкретний результат. Я буду писати книжки після нашої перемоги. Я дуже скучаю за цим способом життя та роботи — це моє. Сподіваюся, що перемога буде швидко, і я зможу надолужити, а поки я збираю теми, факти, ідеї, людей, біографії, щоб мати про що писати. 
Мій план — підтримувати армію, допоки є сили і є змога. Скільки треба, стільки й будемо працювати, кожен на своєму місці. Поки є актуальні автівки, можливо потім ця актуальність зміниться і потрібно буде інше, ми перемикнемося, можливо, на дрони.
Цифри — це умовність. Це просто кінець року: 
? Але кожна машина має свою історію, і вона не №98 чи №67, вона одна, і ми знаємо, кому ми її передали. Ми знаємо цю людину, на якому напрямку вона воює, ми з нею чатимося і питаємо: як справи, що треба? Це такі персональні історії, а не цифри — в цьому важливість. 

Конкуренції із Жаданом (письменник Сергій Жадан також допомагає армії шукаючи та купуючи 
— ред.) не виникало. Мені здається, це така гра з доданою сумою — ми не збираємо 100 і 100, ми збираємо разом 200. Це круто. 
Люди, до яких я звернувся, переслали мені значно більше грошей, і ми змогли купити дві машини. Постало питання: кому передати? Я заглибився в цю тематику, і пішло-поїхало. Так склалися обставини. Мій письменницький внесок є в певній публічності, що я можу це зібрати. Я думаю, що це правильно — поставити оцей надбаний літературою публічний капітал на службу добрій справі. Якщо воно виходить, то було б не правильно зараз зупинитися і писати книжки. 
Мова йде про бажання людей допомогти, я в цій історії певна емблема, посередник. Це велика кількість людей, команда. Я, як письменник, зшиваю цих людей: які просять допомоги з фронту, і людей, які крутять гайки.
Там, де пройшла лінія фронту, тих міст не існує. Важко уявити, як туди повернуться люди, як туди повернеться життя. Вочевидь, деякі населені пункти взагалі зникнуть з мапи, деякі будуть перезасновані. Це такі шрами, які, на жаль, коли бачиш часто, вони перестають вражати. 
Важливіше те, де люди, які жили в цих понівечених будинках, і чи захочуть вони повернутися після перемоги. Це питання до літератури, не до волонтерів. Я думаю, що після війни, хтось будуватиме, а робота письменника буде в тому, щоб слухати історії людей.