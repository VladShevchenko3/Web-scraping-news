Франківська міськрада звернулася до уряду дозволити депутаткам виїздити за кордон

Ірина Каразуб
Галина Марійчин

Серед аргументів місцевих обранців — жінки-депутатки беруть активну участь у волонтерстві, а заборона може завадити їхній діяльності.  
Проти заборони виїзду — депутатка обласної ради та волонтерка Євгенія Бардяк, яка з початку повномасштабного вторгнення РФ допомагає військовим та переселенцям. Жінка каже: обурена таким рішенням уряду, бо час від часу має поїздки за кордон. 
"Мати заборону виїзду за кордон, коли це пов'язано з моєю роботою, мене абсолютно не влаштовує. Під час повномасштабного вторгнення РФ тричі їхала за кордон по волонтерську гуманітарну допомогу, яку потрібно було замовити. Двічі я їздила на представницьку платформу, де мала зустрічі з чиновниками в Берліні та представниками Євросоюзу в Брюсселі", — каже Євгенія Бардяк.
Зі слів депутатки, невдовзі їй потрібно буде виїхати за кордон у відрядження, але вона поки не розуміє, як це зробити.
"Це — також робоча поїздка, пов'язана з громадською діяльністю, і по проєктах. У мене виникають питання, бо я не знаю в кого дозвіл брати, який стосунок має обласна рада до моєї основної роботи? Хто мені має дати дозвіл? Чи закордонні партнери мусять присилати додаткові якісь запрошення?"
—
говорить Євгенія Бардяк.
Уляна Облещук розповідає, що депутати місцевих рад працюють на громадських засадах та не є державними службовцями, але багато хто з них займається волонтерською діяльністю.
"Бюрократичні процедури відрядження можуть зменшити привезення міжнародної гуманітарної допомоги в Україну. Крім того, на місцевому рівні не заведено оформлювати відрядження для депутатів, оскільки більшість із них працюють за основним  місцем роботи в інших установах", — розповідає депутатка Уляна Облещук.
За її словами, багато жінок, які хотіли виїхати за кордон, зробили це на початку повномасштабної війни. Тому просить Кабмін переглянути зміни, які були внесені до постанови.
"Просимо врахувати права жінок в політиці та в органах місцевого самоврядування, дозволити перетинати державний кордон згідно з нагальними робочими потребами без оформлення відряджень, які так і не зрозуміло хто має видавати
— говорить Уляна Облещук.
За це звернення проголосували 28 депутатів.
23 січня РНБО ухвалило рішення про заборону виїзду чиновників за кордон. Перетинати межі України можна буде виключно зі службовою метою. На виконання рішення РНБО 
 схвалив постанову, яка забороняє на час війни виїзд чиновників за кордон без поважних причин. Президент України Володимир Зеленський 
 указ про заборону.
У постанові є перелік людей,
 без поважних причин.
 