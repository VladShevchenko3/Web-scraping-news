Для підтримки херсонців: черкаські волонтери збирають гуманітарну допомогу

Катерина Костюк
Марія Гаврилян

 
Олександр з дружиною – харків’яни. Проходили повз пункт збору і повернулися вже з пакетами:
"Ми хоч не під окупацією були, але під бомбардуванням кожен день. Нам допомагали – тепер ми допомагаємо".
Волонтерка Каріна Бутильська сама зі Скадовська, який нині ще під окупацією. Але останні роки дівчина жила та навчалася в Херсоні.
"З 24 лютого там вже все горіло-палало. Ми ще там були три місяці. Спочатку я поїхала до Кривого року. Однак там теж було неспокійно. Потім я приїхала до Черкас і тут лишилась".
З перших днів у Черкасах дівчина записалася до лав волонтерів "Січі". Тепер вона збирає ліки та їжу для своїх земляків:
"Коли окупанти виїжджали з Херсону, вони все з собою забрали з магазинів, розгромили. Вежі зв’язку пошкоджені, ліків немає, нічого немає. Тому херсонцям дуже тяжко. Люди в окупації – це такі ж герої, як наші ЗСУ".
Найактивніше до збору долучаються переселенці, зауважила волонтерка. Переселенка Олена допомагає херсонцям, а сама мріє, що і її рідний Маріуполь теж невдовзі звільнять.
"Побачила цей збір на Херсон ще коли на роботу йшла і вирішила допомогти. Вірю, що скоро всі будемо вдома", — прокоментувала Олена. 
Волонтери "Січі" відкрили збір продуктів першої необхідності. А це передусім ліки та їжа, зауважила одна з організаторок акції Олена Кавенська:
"Ми, коли вже їздили до Бородянки, ми знаємо, що треба людям після окупації 00.30 Ви знаєте, коли немає світла, води, газу, немає на чому приготувати. Тим більше зараз дуже холодно і людям це дуже потрібно. 
Збір гуманітарки триватиме до кінця тижня. Волонтерський бус стоятиме з дев'ятої ранку до сьомої вечора, розповіла Олена Кавенська: 
"Нам потрібно максимально забити наші вантажні машини найнеобхіднішим. У нас уже Ватутінський осередок збирає велику машину, наш Смілянський осередок – два буси. Думаю, машин десять буде, таким караваном великим поїдемо". 