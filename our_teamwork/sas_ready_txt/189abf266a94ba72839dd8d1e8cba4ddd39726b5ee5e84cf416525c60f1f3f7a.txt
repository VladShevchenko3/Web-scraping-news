Повернувся з Польщі, щоб захищати Україну: історія військовослужбовця та волонтера з Тернопільщини

Богдан Боденчук

Чоловік організував команду та збирав гуманітарну допомогу для жителів південно-східних регіонів, а також військових підрозділів. 
Речі Михайло привозив до українського кордону, а звідти їх забирали тернопільські волонтери.
"Як почалася війна 24 числа, я їхав машиною на роботу, паралельно переглядав собі Фейсбук, тільки в цей момент можу собі дозволити, щоб не тратити час. Я побачив, що відбувається, зразу зупинився, розвернув машину, почав обдзвонювати знайомих, радитися з ними, питати, які дії будемо приймати. Ми почали організовувати збір медикаментів, каремати, спальники, різні речі, які були потрібні для бійців і так само для цивільного населення".
У травні чоловік вступив у лави Добровольчого Українського корпусу "Правий Сектор".
"Передав волонтерську діяльність своєму старшому сину, щоб він тим займався і племіннику. Для себе вирішив, що мені час повертатися до України і захищати наших співгромадян. Повернувшись до України, пішов у наш штаб і записався в ДУК "Правий Сектор". Поїхав на вишкіл, успішно пройшов, здавши іспити, був направлений в один з батальйонів".
Михайло Томків розповідає, що військову справу опанував швидко.
"Почуваю себе серед тих людей, які мені близькі, які мене розуміють, яких розумію я. Мені дуже приємно. В нас найкращі командири, про яких тільки можна мріяти. Кращих командирів, ніж в нас в ДУК, не існує. Люди честі, люди, які знають свою справу, знають, що робити, як робити".
Михайло каже, що ЗСУ потребують патріотичних військових, тому заохочує молодь до військової служби.
"Наш підрозділ веде ефективну боротьбу з ворогом на різних ділянках фронту. Дуже хочу заохотити молодих, ефективних людей для того, щоб вступали в наші лави. І разом будемо продовжувати боротьбу з окупантом, будемо гнати його з нашої землі, будемо захищати наших громадян".
Новий рік Михайло зустрічатиме разом з побратимами. Чоловік говорить, що найбільша мрія – це перемога України.
 
 
 
 
 