Хмельничан просять долучатися до виготовлення окопних свічок

Леся Боровець

"Десь з середини жовтня ми почали масове виготовлення окопних свічок, тому що запити є постійно від військових. Буквально щотижня по декілька сотень свічок віддаємо. Наразі десь зо три тисячі свічок передали нашим військовим на різних напрямках. Тому потреба є постійно", - каже Світлана Каритун
За її словами, є потреба у картоні, гафро-картоні, металевих бляшанках з-під консерв.
"Також є дуже величезна потреба у воску і парафіні, бо цього, зазвичай, найбільше не вистачає. Тому ми просимо людей також приносити всі ці матеріали. Не обов’язково в той день, коли виготовляємо свічки. Можна постійно приносити, наприклад, в наш офіс", - додає Світлана Каритун.