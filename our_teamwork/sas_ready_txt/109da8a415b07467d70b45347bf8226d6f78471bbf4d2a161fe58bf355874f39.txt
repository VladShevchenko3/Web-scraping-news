Турбопечі для фронту: переселенець з Олешок поєднує основну роботу з волонтерством

Суспільне

—
Досвіду у виготовлені саме таких печей, розказує чоловік, не було. Лише в окупації робив електроплити і роздавав людям, коли в Олешках у газовий розподільник прилетіла ракета.
"Першу пічку ми робили цілий тиждень. Зробили одну, а вона не працювала. Ми переробили, а потім ще переробили. Лише на 4 раз вона вийшла така, як потрібно", — говорить Ігор.
Зараз процес виготовлення став набагато швидшим, каже Ігор.
"Через те, що у нас є ще основна робота. Декілька днів йде на підготовку. Треба закупити матеріали, розмітити, порізати. Потім Андрій зварює. Виходить, що 20 штук робимо за тиждень", — розповідає волонтер.
 
 
Турбопечі ефективні для приготування їжі та обігріву. Працюють на дровах, можна використовувати і пелети, розказує Ігор. Зараз ще почали виготовляти окопні свічки.
"Турбопечами займаємося десь місяць. Свічками десь два тижні. Вже перші свічки повідправляли. Військові задоволені. Ще готові три пачки на відправку. Я розумію, що хлопцям потрібно допомога, то готовий вночі працювати", — розповідає Ігор.
Собівартість однієї турбопечі близько 700 грн кошти на закупівлю матеріалів хлопці збирають через соцмережі. Багато грошових переводів від людей з Олешок, які залишилися там і які виїхали, розказує Ігор. Турбопечі від олешківських переселенців мають свій логотип — металева гривня, яку приварено гербом назовні.