Освітяни Житомира зібрали гроші та купили два дрони для військових

Леонід Харшан
Таміла Бутко

За його словами, ідея збору коштів саме на квадрокоптери з’явилася після поїздки до військових у листопаді. Із пропозицією провести акцію він звернувся до міського департаменту освіти, де цю ініціативу підтримали.
"Зібрано суто в ліцеї за допомогою батьків, дітей і колективу 166 тисяч 683 гривні 73 копійки. Є дуже крутий випадок у нашому закладі, одна сім`я, вони не захотіли, щоб називали їх прізвище, одноосібно від себе дали 30 тисяч гривень", – розповідає Ігор Баранов.
Влада Василевська навчається у другому класі ліцею №23. Вона долучилася до збору коштів, виготовляючи поробки власноруч і продаючи їх на благодійному ярмарку, де збирали гроші на квадрокоптери.
"Я виробляла гномиків з бісеру і ниток. А ще виготовляла пастилу і яблучні чіпси", – розповідає Влада Василевська.
Серед учнів ліцею №25, котрі долучилися до акції, був Валентин Машевський. Це учень 8 класу, який, з його слів, із дитинства захоплювався історією. Здобувши перемогу на міському етапі олімпіади з історії, отримав премію для обдарованої молоді у сумі 1250 гривень. Усі кошти хлопець передав на акцію "Благодійна гривенька".
"Діти своїми руками спекли, що хотіли, і потім продавали це. Отримані гроші вони віддали на квадрокоптер. Я також долучився до цієї акції", – каже Валентин Машевський.
Участь у акції "Благодійна гривенька" взяли усі навчальні заклади Житомира, а це майже 80 закладів освіти, розповіла Суспільному заступниця директора житомирського міського департаменту освіти Світлана Ковтуненко.
"Якщо нас 40 тисяч і кожен здасть гривеньку, ми отримаємо відповідні кошти. Хтось здав 50 тисяч, хтось дав тисячу, а хтось дав іще менше чи більше. Надіємось, що це не остання акція, вона буде тривати", – каже Світлана Ковтуненко.
Один з військовослужбовців частини, куди відправлять дрони, за допомогою відеозв’язку подякував усім освітянам Житомира, які долучалися до збору коштів на квадрокоптери і сказав, що дуже скоро перемога неодмінно буде за нами.
|
|
|
| 