За рекомендаціями військових та альпіністів. У Кропивницькому шиють спальні системи для бійців

Павло Іванов
Ольга Склярук

Розробляли та тестували спальну систему протягом трьох місяців, розповів маркетолог швейного виробництва Іван Поліщук: "Благодійний фонд 
 запропонував податися на конкурс, де відбирали спальні мішки для сухопутних військ ЗСУ. Наш спальник визнали найкращим. Доопрацювали його до модульної спальної системи".
Спальна система складається із захисного чохла і спального мішка. Довжина системи – 220 сантиметрів, ширина – 95. Захисний чохол виготовлений із водонепроникного і вітрозахисного поліестеру. Всередині є спеціальне ущільнення з зносостійкої тканини, щоб боєць міг лягати туди у взутті. Зона ніг – додатково утеплена.
На швейному виробництві у Кропивницькому для військових виготовили 400 зимових спальних систем, розрахованих на температуру від 10 до 15 градусів морозу. Вага системи у складеному вигляді – 3,5 кілограми.
За словами менеджера швейного виробництва Владислава Волошинова, система зручна у використанні: "В неї можна швидко залізти, швидко вилізти. В цьому пересвідчились і військові, випробовуючи систему в польових умовах. Ми отримували схвальні відгуки".
Спальна система стане у нагоді передусім військовим, які часто змінюють місце дислокації, сказав Іван Поліщук: "Наприклад, розвідник. Щоб він міг десь в лісі автономно спати, виконуючи бойове завдання. Спальник – не для продажу, військовим передаємо безкоштовно. Орієнтовна собівартість – майже п’ять тисяч
Нині на швейному виробництві розробляють спальну систему для військових на весну, літо та осінь.