Харчі, одяг, обігрівачі: на місці ракетного удару в Дніпрі працюють волонтери. Як допомогти

Юлія Підгола
Олена Ростовцева

За словами волонтерок, потреби в одязі для мешканців зруйновного будинку зараз немає. Потрібне домашнє взуття, зокрема 
.
Також на місці події працюють намети польової кухні. Все ще потрібні продукти для бутербродів, розповіла координаторка однієї з волонтерських локацій Ірина.
«
 – оце потрібно. Приносьте. Супи, каші – нам ресторани приготували, не треба, ми веземо. І тут готуємо – рис, гречку», – сказала вона.
Попри те, що пошукова операція завершена, волонтери з гарячим харчуванням для постраждалих продовжують працювати.
«Ми стоїмо четверту добу, не згортаючись. Цілодобово. Учора ми видали 600 порцій першої страви й 600 – другої. І ще на місці борщ готували. Десь півтори тисячі людей ми нагодували. І це тільки наша точка», – каже Ірина.
Волонтерка Валентина вже третю добу їздить із Кам'янського, щоб допомагати людям.
«Люди дуже, дуже чуйні – несуть, несуть... Теплі речі, макарони, крупи, солодощі, гігієнічні вироби, зубні пасти, щітки, памперси. Є такі, які пропонують допомогу з житлом», — говорить жінка.
Люди продовжують звертатися за допомогою. На місці гуманітарні місії видають речі першої потреби – одяг, білизну, матраци, розкладачки, обігрівачі тощо.
«Більші черги – це, звичайно, непродовольчі товари. Це ковдри, матраци, обігрівачі та ліхтарі. За одягом звертаються, але трохи менше людей», — розповіла консультантка гуманітарної місії «Проліска» у Дніпрі Олена Шовікова.