Виставка-прилаштування. У Миколаєві майже два десятки цуценят знайшли нових господарів

Ігор Горбатенко
Федір Бондар

Про це кореспондентам 
 розповіла волонтерка організації "Друзі поруч" Людмила Михайловська.
За словами Людмили, заходи з прилаштування тварин у Миколаєві стали традиційними.
"Ми допомагаємо іншим волонтерам, допомагаємо підприємству "Центр захисту тварин", проводимо такі заходи. Коли назбирали собак і ми не можемо їх прилаштувати через соцмережі, через ринок – тоді ми проводимо такі заходи", — пояснила волонтерка.
Подружжя переселенців Сергій і Тетяна у травні 2022 року виїхали зі Снігурівки. Винаймають житло у Миколаєві. Господарі дозволили їм завести собаку.
"Собаку свого у Снігурівці залишили. Втік собака від вибухів, злякався. Сім років з нами прожив, а тепер...", — сказав Сергій.
Реєстраторка комунального підприємства "Центр захисту тварин" Ірина Бухонська каже, що мета заходу, аби на вулицях Миколаєва було якомога менше бездомних тварин.
"До повномасштабної війни ми проводили заходи з прилаштування раз на чотири-п'ять місяців. За період війни це третя виставка спільно з волонтерською організацією", — розповіла Ірина Бухонська.
Жителька Миколаєва Марія не вперше приходить на такі виставки.
"Ми вже брали одну собачку і зараз взяли ще одну, щоб подарувати родині маленьке щастя у такі тяжкі часи. Тому всіх запрошуємо брати маленьке щастя, це того варте", — сказала Марія. 
Серед відвідувачів є діти. Поліна прийшла разом з батьком за чотирилапим другом.
"Я хотіла собачку і ми прийшли з татом по собачку. Ми вже будку замовили. Я буду з ним гратися, годувати його, стежити за ним", — розповіла Поліна.
За словами організаторів, містяни розбирають більшість собак, яких привозять на виставку. 14 січня господарів отримали 18 з 24 цуценят.
Погодинні, планові, екстрені та аварійні: 
 відключення електроенергії на Миколаївщині
Спірна послуга. На Миколаївщині люди 
 за транспортування газу
У Миколаєві 
 на дорогах