Різдвяний ярмарок. На Миколаївщині збирали кошти для Збройних сил України

Ігор Горбатенко

Про це кореспондентам 
 розповів співорганізатор акції Євгеній Нотевський.
За словами Євгенія Нотевського, благодійний ярмарок організували на центральній площі міста Первомайська.
"Восени 2022-го, до Дня захисників та захисниць України, ми проводили подібну ініціативу — тоді збирали кошти на авто для 36-ї бригади. Сьогодні ж мета ярмарку — розпочати збір коштів на тепловізор, генератор та дрон для різних бойових бригад", — пояснив Євгеній. 
Учасниця ярмарку Валентина Соловйова пропонувала жителям та гостям громади різну продукцію.
"Усі охочі мали можливість придбати смаколики, випічку, патріотичні сувеніри, поробки, картини, вироби із бісеру, шкіри тощо", — розповіла Валентина Соловйова.
Акцію організували Управління культури, національностей, релігій, молоді та спорту Первомайської міської разом з Громадською організацією "Молодь — майбутнє нації". 
За словами Євгенія Нотевського, до збору грошей долучилися близько 500 людей, зібрали 7 089 гривень.