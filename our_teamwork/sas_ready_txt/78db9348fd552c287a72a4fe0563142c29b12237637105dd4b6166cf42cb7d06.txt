Зоозахисник із Сум закликає стерилізувати безпритульних тварин, аби регулювати їх чисельність

Діана Крахматова
Крістіна Члек

"Частина тварин переїхала з вулиці Спартака, там були "прильоти" авіабомб, частина переїхала тих, які жили і ними так само опікувалися волонтери біля Північного промвузла", — розповідає зоозахисник Василь Воронін.
Жодних благодійних зборів на утримання тварин, говорить, ніколи не оголошував. Годує чотирилапих разом із волонтерами за власні гроші. Всі собаки, яким надав прихисток Василь, стерилізовані та вакциновані. Деякі живуть у притулку кілька років, інших – забирають до себе люди. Про тих, хто залишився, піклуються волонтерки.
Ліна Сумська волонтерить понад десять років. У прихистку доглядає тварин разом із ще двома жінками.
"У нас є поділений графік і приходимо, прибираємо, годуємо. Люди думають, що отут є якийсь розрахунок, якась оплата. Ні, це тільки на волонтерських засадах. Коли є вільний час, коли є відповідальність", — каже волонтерка. 
Щоб розв'язувати проблему безпритульних тварин, потрібно, перш за все,  контролювати їхню чисельність, вважає Василь Воронін. А вже після – шукати їм власників.
"Стерилізація, кастрація, реєстрація, ну і податок. Тоді ми доб’ємося тої регуляції чисельності, про яку кажуть усі. Тоді в цьому притулку, думаю, будуть бігати 2-3 тваринки, які з тих чи інших причин мають сварливий характер, як у нас Джек, який любить всіх тягати за штанину".
Притулки, говорить зоозахисник, потрібні лише для тимчасового утримання тварин:
"Я не бачу в місті жодної реклами заохочувальної до стерилізації, до кастрації, бачу виключно рекламу "візьми з притулку".
У власному будинку Василь разом із дружиною утримують 
 – всі чотирилапі також стерилізовані. Стерилізувати собак разом із волонтерами почав вісім років тому, згадує чоловік.
"Це був такий зоозахисний фронт, ми щодня кудись їхали, десь стерилізували. Це дало ефект виключно завдяки волонтерам. Завдяки тим людям, які частину грошей, які заробляють десь на підприємствах, готові витратити на дуже добру справу",— каже 
.