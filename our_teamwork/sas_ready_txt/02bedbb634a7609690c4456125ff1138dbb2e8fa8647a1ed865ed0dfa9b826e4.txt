На Прикарпатті відкрили шелтер для жінок, які зазнали насильства під час війни

Руслана Полівчак
Галина Марійчин

"Для нас дуже важливо, щоб це місце було максимально безпечним всередині і зовні, щоб воно мало вигляд такої захищеної стіни подалі від міста і сирен, бо це — також важливо. Цей будинок — автономний, тут працюють генератори, індивідуальне опалення і все інше. Важливо, щоб жінки не відчували цього страху, бо багато хто з них жив місяцями в підвалах
— пояснює Тетяна Іванова.
Жінкам під час реабілітації надаватимуть гуманітарну та медичну допомогу. Також з ними працюватимуть психологи. Соціальна працівниця Галина Монастирецька розповідає, що у шелтері жінкам також допомагатимуть відновити документи, влаштувати до навчальних закладів чи на роботу.
Місце для прихистку обрали понад два місяці тому. Будинок придбали за гроші громадян Литви. Волонтери зібрали майже 50 тис. євро і близько 30 тис. євро на ремонт, оскільки дім був незавершений.
Наразі у шелтері проходять реабілітацію сім жінок з областей, де проходили чи й досі тривають бойові дії.