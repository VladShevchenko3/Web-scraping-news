"Дорослі дякують, що вмовили їх з дітьми евакуюватися". Інтерв'ю з поліцейською загону "Білі янголи"

Анастасія Галасюк

— Там, де немає зв`язку, ми просто обираємо прифронтовий населений пункт і виїжджаємо туди. Проїжджаємо по всіх будівлях, питаємо, може, хтось надумав виїхати й забираємо людей. Там, де є зв'язок, люди дзвонять і просять нас забрати родичів, або їх забрати. 
— Так, надаємо першу домедичну допомогу та потім доставляємо вже до закладів медичної допомоги.
— Ми самі вирішили й пішли в такому напрямку працювати. Це дійсно на добровольчій основі. Тому поєднуємо: стараємося десь щось швидше зробити. Затримуємося на роботі, аби доробити. Виїжджаємо, звісно, до людей. Найголовніше — це люди. Евакуація людей поранених, або просто тих, хто потребує медичної допомоги. На виклики виїжджаємо негайно.
—
Загін був створений ще з початку війни, а назва пішла від людей. Люди почали так називати, тому що перший автомобіль, який виїжджав та евакуював людей, — це була біла автівка швидкої допомоги, на якій пересувалися поліцейські.  
Ми їздимо в деокуповані точки, в прифронтову зону — вже до лінії зіткнення. Вивозимо людей, поранених, тих, хто потребує евакуації. Доставляємо гуманітарні вантажі, з продуктовими наборами, хліб, фрукти. Доставляємо дітям одяг.  
Дуже співчуваємо людям, через те що їм щодня, щохвилини доводиться переживати. Вмовляємо евакуюватися, але людям дуже важко евакуюватися — люди вже звикли. Кажуть: “Ми вже звикли до цього, нам нікуди їхати”. Хоча волонтери з великою радістю допомагають всім: немає значення — чи родини з дітьми, чи без дітей. Але люди вагаються і не хочуть виїжджати.
— Наша головна мотивація — те, що ми потрібні людям і ми їм допомагаємо. У нашому екіпажі не було поранених, але в одному з напрямків, так, був екіпаж поранений. Щоб відновитись, ми підтримуємо один одного, намагаємося триматися, ми разом. Через те, що ми разом, ми добре себе почуваємо. Важко це переносити, але ми тримаємося. 
— Кожна історія, кожна родина і кожна дитина запам`ятовується і залишає свій відбиток. Діти, що залишаються тут, вони дуже радісно нас зустрічають, коли ми до них приїжджаємо, обіймають нас, просять, щоб ми проводили з ними більше часу. Це наша одна велика родина, ми всі один до одного дуже звикли. 
Майже щодня заїжджаємо до дітей. Дуже багато, на жаль, залишилося родин з дітьми, які потребують уваги, потребують теплих речей і подарунків. Тому ми щодня об`їжджаємо родини, не всі вдається, бо їх багато, але більшу частину об`їжджаємо за день.  
— Так. Люди дзвонять, кажуть: “Дякуємо вам, ми повірили вам”. Це найголовніше, що люди кажуть, бо люди боялися виїжджати. Зараз вони телефонують і кажуть: “Дуже вам вдячні за те, що ви нас все ж таки переконали, й ми виїхали в більш безпечне місце. Діти пішли до школи, до садочка. Все добре, немає турботи через те, що в будинок "прилетить". Діти гуляють, на майданчики ходять, навчаються, все в них добре".  
— Радісно нас люди зустрічали. Дуже чекали нас. Я не знаю, з яких причин вони не виїхали.  Мабуть, через те, що кожен боявся залишити свій будинок та виїхати в нікуди. Люди залишилися все ж таки з надією на те, що ми повернемося. Окупація міста відбулася не відразу, його дуже важко брали. Важко ми й відбивали Лиман. 
Але все ж таки ми це зробили, місто деокуповане. Лиман це Україна. Процесу нашої роботи перешкоджають обстріли, які бувають. Дякуючи богові, що це не так часто відбувається наразі, але це — один з факторів, який ускладнює роботу. 
— Всі люди розповідають одне й теж, що було дуже і дуже погано. 
— Благо нам в спину ніхто не стріляв. Це добре. А так, були випадки кримінальних проваджень за статтею колаборація. Такі випадки мали місце. 
— Ні. Не приходять, таке не кажуть.  
 
 