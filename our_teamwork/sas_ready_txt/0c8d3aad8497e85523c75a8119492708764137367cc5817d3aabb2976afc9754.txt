Жителі Посад-Покровського ремонтують пошкоджені обстрілами домівки

Світлана Кльосова
Єлизавета Кротик

Про це кореспондентам 
 розповів виконувач обов’язків старости села Сергій Кулаковський.
В селі 940 будинків, з них повністю згоріли 300. За словами Сергія Куліковського, близько 600 будинків можна врятувати і відремонтувати. Тому волонтери привезли шифер, дрова, OSB-плити.
"Привезли нам 1 700 листів шиферу, фуру ліса, будемо роздавати, кому можна врятувати будинки. Будемо дивитися, приїжджати комісією дивитися, кому і що треба, і будемо видавати", — говорить виконувач обов'язків старости.
Станом на 25 січня 240 людей вже повернулося до села. Зокрема з 18 січня до Посад-Покровьского приїхали 40 жителів.
Жителька села Посад-Покровське Світлана повернулася додому декілька днів тому. Жінка з дітьми та мамою на початку повномасштабної війни переїхала на Тернопільщину. Зараз приїхала отримати шифер, аби накрити дах будинку. Весною діти планують повернутися до рідного селища.
"В суботу прибула сюди, але я тут не збираюся жити, бо в мене ще там діти на Тернопільщині, я їх з мамою лишила. Не весну може, дай Боже, приїду, будинок в порядок приведу, бо там хаті капець. Накрити хату. Ось шифер, сказали, балки будуть. Повинна сьогодні була вже від‘їжджати, а просто сказали, що шифер будуть давати і балки, то я ще затримаюсь", — розповідає Світлана.
Більше шести російських мін зруйнували будинок Володимира. Чоловік розповідає, в листопаді власними силами накрив хату, в якій проживає, аби врятувати від дощів та морозів.
"Занадто багато нам привозять харчування, а будівельних матеріалів — мало. Переважно для покриття, тому що дахи всі зруйновані. Шість мін і в хату, і в кухню, і в гараж і так далі. На хату я вже купував шифер, вже перекрив, тому що нас звільнили в листопаді, і як би я чекав до цієї пори, то вже б стеля впала, меблі б згнили, поцвіли від вологи. Те, що вони зараз роблять — це вже запізно. Це актуально було рятувати у листопаді", — говорить чоловік.
Наше постраждале село. 
, що на Миколаївщині, отримали гуманітарну допомогу
Що треба для 
 у Миколаєві. Виконком погодив порядок
Поблизу деокупованого села на Миколаївщині виявили 
 у стані бойового взводу