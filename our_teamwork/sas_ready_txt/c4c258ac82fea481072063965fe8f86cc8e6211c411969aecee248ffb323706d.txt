"Біжу по БТР": у Львові відбувся благодійний забіг для 103 бригади тероборони

Наталія Карнаух
Олена Данило

Орися Дем'янюк розповідає, її чоловік Дмитро — дворазовий учасник Олімпійських Ігор та брат Юрій — бігун-легкоатлет добровольцями вступили до лав ЗСУ. А з квітня виконують завдання на Сході України. Зараз 103 бригаді тероборони, у якій служать захисники, потрібний БТР. Для цього вона вирішила організувати забіг.
"Можна було зареєструватися тут на забіг і зробити благодійний внесок. Можна ще протягом наступного тижня реєструватися, бігти онлайн в будь-якій точці України і просто донатити. БТР коштує 800 тисяч гривень. Сподіваємося, що ми зможемо викупити його. БТР в Польщі зараз, він без зброї, він йде просто як вантажний автомобіль", — каже Орися Дем‘янюк. 
До забігу долучилася Катерина Черевко. Вона родом із Рубіжного.
"Мої батьки виїхали з Рубіжного у квітні. А зараз я подивилася новини і там майже всі будівлі пошкоджені. Я тепер не знаю, як туди вертатися. Але ми повернемося і все відбудуємо, бо ми сьогодні купимо БТР", — каже жінка.
Також на пробіжку до Стрийського парку прийшов харків'янин Олександр Пугач.
"Харків теж досить сильно постраждав. БТР — це дуже приємний бонус до нашої сьогоднішньої пробіжки, щоб окупант швидше пішов з нашої землі", — каже Олександр.
До забігу онлайн можуть долучитися охочі з різних куточків України та світу з 3 до 12 грудня. Зареєструватись для участі можна за 
.
 