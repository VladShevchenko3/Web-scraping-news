"Вони ж нас захищають": 9-річна школярка з Рівненщини продає картини, щоб допомогти ЗСУ

Крістіна Лапікоцька

Загалом дівчинці вдалося продати 71 картину та отримати за це 52 тисячі гривень. З цих грошей родина закупляє заготовки для патріотичних малюнків, а решту відають на потреби армії. 
Дівчинка розмалювала свою першу картину у вересні 2022 року. Тоді школярка побачила у магазині патріотичне полотно з українським тризубом. Згодом розмальовану власноруч роботу вона вирішила продати, щоб допомогти бійцям.  
"Я запитала, куди вона хоче витратити гроші та запропонувала помогти діткам-переселенцям. Дочка сказала, що допомога потрібна багатьом, і нещодавно ми передавали речі та іграшки для цих дітей, тому каже: «То може військовим будемо допомагати, вони ж нас захищають», — розповідає мати Вероніка. 
Разом зі своїм другом Марта за пів години продала картину за 500 грн своїй сусідці. Мати запропонувала купити з цих грошей ще одну картину, а решту відкласти для військових. 
"В під'їзді всі один одного знають, можливо, це була така підтримка. Другу картину вона пішла продавати в інший під'їзд — продала. Так ми вирішили зайнятися продажем через соціальні мережі. Все більше жителів нашої громади почали купляти малюнки, також з виконавчого комітету, з управління освіти, з реабілітаційного центру сказали, що теж хочуть картину. Але більше це підтримка дитини, підтримка її мети", — каже пані Вероніка.
У 
 мати опублікувала допис, де вони передали зароблені гроші для знайомого військового. Згодом почали публікувати відео з роботами школярки у Tik-tok, картинами зацікавилися люди з Києва та інших міст. Також були покупці з Туреччини та Німеччини, каже матір дівчинки:
"Відправили одну картину в Туреччину нашим родичам, а замовник з Німеччини побачив наше відео у Tik-tok, він допомагає Україні, і захотів підтримати дитину. Позавчора написав чоловік з Чикаго".
Роботи Марти розігрують на благодійних аукціонах, один із них провели на сесії Вараської міської ради. Мати дівчинки запропонувала депутатам придбати три лоти, 
 пресслужба міськради. Кожну продали за дві тисячі гривень.
Нескладні картини дівчинка може розмалювати за пів дня, на полотно з більшою кількістю номерів йде до двох-трьох днів. 
"Найдовше — три дні на одну картину. Таким стимулом є сьогоднішня тривога, коли летять ракети. І вона вже малює, малює, бо треба ще більше допомогти, щоб перемога була швидша. Ми чекаємо перемогу. Дочка впевнена, що перемога буде на її день народження — 27 травня", — говорить жінка. 
За період волонтерства школярка переказувала гроші на автомобілі, також передала для бійців під Бахмут посилку з термобілизною, балаклавами, шапками та рукавицями. Коли звільнили Херсон, Марта запропонувала допомогти місцевим дітям. Вони з мамою закупили необхідні речі та передали волонтерам, які їхали туди. 