"Вартові неба": на Рівненщині сформували мобільні групи для захисту від атак з повітря

Іван Марчук
Катерина Сірук

Керівник проєкту "ГЕРОЙCAR" Олександр Пугач відрекомендував авто як "потужні та надійні" із підвищеною вантажомісткістю. 
"На себе може брати і боєприпаси, і поранених, а також встановлено військове обладнання. Ці авто ми ведемо зі США, автомобілі з пробігом, вони проходять повне техобслуговування у Львові. Є можливість ці мобільні вогневі групи посилювати ще військовими ПЗРК. Екіпажі можуть збивати не тільки "шахеди", а й ракети крилаті", — Олександр Пугач.
Мобільні групи працюють на напрямках, найбільш імовірних для підльоту ворожих ракет та дронів.
"За час ведення воєнних дій ми вже бачили, плюс-мінус, звідки в основному робиться підліт безпілотників або авіації противника, де в більшості може приліт пройти. І зручніше, і ефективність буде більша, тому що з'являється більше мобільних вогневих груп", — коментує командир зенітного підрозділу Тарас.
Тепер військові хочуть на кожне авто встановити прожектор, аби відбивати ворожі цілі й в темну пору доби. 
"У промені прожекторів безпілотні літальні апарати, які рухаються зі швидкістю 180-200 км/год, їх дуже легко спіймати, утримувати і в подальшому знищувати", — зазначив командувач об'єднаних сил ЗСУ Сергій Наєв.
 