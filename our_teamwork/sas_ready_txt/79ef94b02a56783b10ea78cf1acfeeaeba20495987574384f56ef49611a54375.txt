Волонтери World Central Kitchen годують гарячими обідами жителів звільнених міст Харківщини

Марія Солодовнік
Ірина Гнатюк

Про це Суспільне Харків розказав американський волонтер та діяч Нейт Мук, який донедавна очолював World Central Kitchen. За його словами, гарячі обіди отримують і жителі Краматорська й 
. 
"Ми працюємо з сотнями ресторанів в Україні, там готують гарячу їжу. В Ізюмі, Куп'янську, Балаклії, Краматорську, Святогірську є гаряча їжа, там немає доступу до газу, електропостачання, тепла, тож родинам складно готувати самим", — сказав Нейт Мук. 
За його словами, від початку вторгнення волонтери World Central Kitchen видали понад 175 млн порцій готової їжі. 
"Я в Україні з кінця лютого, я приїхав, щоб координувати роботу World Central Kitchen. Це недержавна організація, наша задача — нагодувати якомога більше українців в усіх містах. Концентрували увагу на сході, в тому числі й в Харкові", — каже Нейт Мук. 
"У перші дні вторгнення, ми отримували багато продуктів з Польщі, бо в Україні було складно знайти потрібні продукти, але з часом майже все — українські продукти. Ми купуємо українську олію, борошно, цукор, сіль, хліб, почали працювати з українськими виробниками, щоб вони під замовлення виготовляли продукти. Також нам важливо підтримати економіку України, платити ресторанам, щоб вони змогли вижити і не закритись", — сказав волонтер. 