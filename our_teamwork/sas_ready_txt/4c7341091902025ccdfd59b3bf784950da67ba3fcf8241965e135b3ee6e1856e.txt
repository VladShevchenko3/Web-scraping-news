Утеплюють на зиму. Вінницьке підприємство незрячих шиє теплий одяг для бійців

Віталій Бондарєв

Про це розповів очільник Вінницького підприємства незрячих Костянтин Ільніцький.
Шити флісові кофти для ЗСУ на підприємстві розпочали на початку жовтня Уже відшили 120. Це спецзамовлення для військової частини в іншу область, розповів Костянтин Ільніцький. 
Одяг для оборонців протягом місяця відшивали дві швачки. За словами Лариси Швець, дизайн кофт та матеріали надав замовник. Шиють зі щільного флісу.
Жінка розповідає, протягом дня відшиває до 5 таких кофт. Розмір виробів від М до XXXXL. Кофти темно-зеленого кольору із захисними накладками від протирання.
За потреби відшивати одяг для військових готові і надалі.
З початку повномасштабного російського вторгнення на вінницькому підприємстві незрячих відшивали для військових розгрузки, бронежилети, підсумки для набоїв та сумки для зарядного блоку "Бандера Павер". 