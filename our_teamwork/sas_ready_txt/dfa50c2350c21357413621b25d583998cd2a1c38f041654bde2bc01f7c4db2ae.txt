"Друзі поруч". Як виживають під час війни миколаївські любителі собак

Ігор Горбатенко

Про це кореспондентам
 розповіла співзасновниця "Друзі поруч" Люся Михайловська.
Як розповіла Люся Михайловська, 15 серпня організації виповнилось два роки. Загалом об'єднались 33 шанувальники собак. З початком повномасштабних бойових дій на території України більшість волонтерів виїхали з міста. У Миколаєві залишились десятеро.
"Ми цим займалися до війни. Ми — любителі собак. Зібралися, створили акаунт у Instagram, придумали назву "Друзі поруч". Займаємося доглядом за тваринами за покликом серця", — розповіла волонтерка.
Від моменту створення, каже Люся, організація на самофінансуванні.
"Ми маємо звичайну банківську карту. Люди, які нас знають, там кум, брат, сват переказують гроші. Хто 300, хто 500. У критичній ситуації кидаю повідомлення: "Щось в нас все зовсім погано" і люди нам допомагають", — сказала Люся Михайловська. 
Корма 
від  миколаївської координаторки Олени Бардан, пояснила волонтерка, а також від 
. З середини жовтня 2022 до Миколаєва майже нічого не приходить
"Наразі в нас тихо. Це тому, що погано у всіх. Чекаємо. Координаторка має щось нам надати — на наших собак й на тих, що ми годуємо", — розповіла Михайловська. 
Зараз по місту катастрофічна ситуація, каже  Люся, не стерилізовані особини, яких хазяї залишили в місті, за місяці війни дали приплід. 
"Ми й 
акції з прилаштування. Раніше ми виносили цуценят на ринок "Колос", але зараз люди туди йдуть за їжею для себе. Тому 30 жовтня ми зібрали цуценят і повезли до Одеси. На Старокінському все по-іншому. В Одесі життя вирує", — сказала Люся Михайловська.
За словами Михайловської, нещодавно про "Друзі поруч" дізнались у зоозахисній організації UAnimals.
"Вони подзвонили і запитали: "Яка ситуація з кормами?". Я відповіла: "Погана". То вони перерахували гроші. Я вже була у зоомагазині і відіслала копії чеків, роблю відео та відсилаю звіти", — розповіла Люся.
Коли започатковували організацію, розповіла волонтерка, взагалі не розраховували ні на чиюсь допомогу. 
"Це наш "здвиг", наша "шиза". Ми кайфуємо від цього. В мене немає часу боятися ракет, і немає часу думати — виїжджати з міста чи ні. Кожен день завалений роботою", — сказала Люся Михайловська.