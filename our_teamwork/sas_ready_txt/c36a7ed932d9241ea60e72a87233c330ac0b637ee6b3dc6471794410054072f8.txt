Підсумки роботи волонтерського штабу "Ангар" у Луцьку: скільки донатів зібрали, кому і чим допомогли

Лариса Літвицька

З її слів, центр працює з першого дня повномасштабного вторгнення Росії в Україну, а серед основних напрямків роботи – придбання авто, дронів і тепловізорів.
"Те, що одна людина, один військовий не може купити за 150-200 тисяч гривень, а ми можемо всі разом скинутися донатами. Було 3 млн гривень за місяць, то в листопаді стало півтора, але кількість донатів не зменшується, лише суми", – каже волонтерка.
Волонтерський штаб "Ангар" у Луцьку розпочинає роботу щодня о 10:00. Частина волонтерів приймають замовлення. Декілька людей формують відправлення, решта волонтерів шукають спорядження для військових. Закупкою безпілотників, дронів, генераторів займається Роман Домбровський. Раніше – фотограф, а зараз – волонтер.
Чоловік розповідає: у перші місяці великої війни важко було щось придбати, згодом логістика налаштувалася.
"Буває таке, що націнка у 200-300 %, то доводиться переглядати постачальників і шукати де дешевше й просити знижки на фонд. Часом є такі запити, що і в Європі не знайти. Раз було, що два приціли потрібні були на один підрозділ, а знайшли тільки в одному місці, на сайті у Німеччині і то тільки два було, як нам і потрібно і щоб це знайти – витратили місяць часу", – каже Роман.
У випадку перебоїв із електропостачанням у волонтерському штабі облаштували окреме утеплене місце, де можна автономно працювати.
Це пункт "Ангарності", його я так щойно придумав називати, а всі кажуть "хатинка", почали облаштовувати після перших відключень світла. Є обігрівач, де сісти, ковдри, навіть гарні килимочки", – додав Роман Домбровський.
Розпочали волонтерську справу 24 лютого. Нині у штабі орієнтовно пів сотні волонтерів, – говорить виконавча директорка благодійного фонду "Ангар.Україна" Юлія Яцун.
"Багато людей працюють дистанційно, хтось виходить на годину-дві. "Ангар" за цей час став більше ніж фондом, став сім'ю і невід’ємною частиною кожного з нас. Певно, як закінчиться війна, то будемо сюди приходити, щоб просто разом посидіти й поспілкуватися", – говорить волонтерка.
Волонтерка Ольга Назаркевич розповіла: у штабі обліковують будь-яку благодійну допомогу чи придані на передову товари.
Маємо спеціальну систему, в якій це все фіксується. Коли поступає запит від цивільної організації чи військової частини ми можемо зорієнтуватися що маємо і що можемо видати. Також ми в цій системі обліковуємо потреби", – додала волонтерка.
Завтра, 30 грудня, волонтери оголосять новий збір на 1,5 мільйона гривень. На цю суму планують закупити військовим 10 дронів Мавік 3.