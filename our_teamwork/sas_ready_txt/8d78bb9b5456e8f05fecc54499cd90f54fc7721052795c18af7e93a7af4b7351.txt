"Нині всі зусилля — на Бахмутському напрямку": як актор харківського театру волонтерить для фронту

Юлія Давидова
Ганна Силаєва

Які запити надходять волонтерам, нинішній вигляд якого з українських міст вразив актора найбільше та чому пожертвування йдуть на спад — інтерв'ю Озерова Суспільне Харків.
24 чи 25 лютого у нас мала відбутися прем'єра. 
 ми планували випустити й почалася війна. 
Вона відбудеться обов'язково, але треба все передивлятися. Якщо, коли ми робили, це була трішечки фантазія, то зараз нам багато є що сказати. 
Ні, це мій спосіб життя. Я постійно такий. Ми всі в цій ситуації вперше. Я маю на увазі молоді, хто не пройшов Другу світову. 
Ми працюємо з усіма. Ми почали збиратися потихеньку, по чотири дні ми збирали людей. А все ж позачинялося, аптеки в тому числі. А в мого колеги по театральному цеху мама працює в аптеці. Тобто вона на свій ризик відкрила аптеку. І ми почали саме з аптеки працювати. Я не знаю, де вони брали наші номери, але ми кожного ранку приїжджали й викупали. Суми доходили до 60 тисяч гривень.
Були онкохворі. Коли побігли всі, то залишили й лежачих, і сидячих, і людей з інвалідністю, і людей похилого віку, і тварин.
Було і таке в нашій практиці, що ми привозили їжу, гумдопомогу, а були вимушені хоронити людину. 
Ми допомагали військовим, бо багато друзів ще з 2014 року, і які зараз воюють. Там хтось подзвонив: "Міша, можеш?". Тут виявляється, що ми все можемо. Я не знаю, як ми все знаходимо і звідки беремо. 
Танк попросили. Серйозно попросили. І ми його шукали. Навіть майже знайшли, але в нас під носом інша волонтерська група "підрізала". 
Дуже багато хто забезпечує себе сам. Військові — вони ж і тримаються на простому люді, донатах. Видали форму — вона є, але вона зношується. Якщо ти прийшов з "м'яса", якщо, не дай Боже, поранений, хто зашиває? Так, ми бачили, подертий військовий щось зашиває. Тому ми дякуємо тим, хто нам допомагає, щоб ми допомагали: взували, вдягали.
Коли почали відтісняти, то, звичайно, у нас напрямок пішов на деокупацію. У нас є приблизно 250-300 людей — пенсіонерів, про яких ми піклуємося. 
Нині всі зусилля у нас йдуть на Бахмутському напрямку. Ми почали готуватися до зими ще влітку. Постійно щось необхідно: дрон хтось викрав чи підбив, нічники — те ж саме. Тільки ми забезпечили один підрозділ, через два дні мені присилають фото: їх "розмочили". І ми кидаємо усі зусилля на новий збір. 
Звичайно, люди втомлюються. Але є такі принципові, що кожного дня потрошечку. От є Сініцина Анастасія, здається, і вона по 200, 300, 400 грн щодня присилає. І я вже попросив дівчат, щоб вони знайшли її. Батьки закордоном, вони присилають гроші своїй доньці, і вона на свій розсуд розподіляє між деякими хабами. 
Так, дуже багато. Ми обов'язково, як їдемо, беремо з собою пакет-два, і розсипаємо. Але я знаю, що на Бахмут сьогодні привезли 25 тонн кормів для тварин. Вони виходять на дорогу, вони вже не лякані. Щойно з машини виходиш, вони вже всі сидять.
Якщо про тварин взагалі, то ми як заїжджаємо, то й олені, лиси, зайці — це вже не диковина. Сови, соколи, кабани.
Та зараз, куди не поїдеш... Бахмут — все страшніше і страшніше. Лиман 
 вразив перший. Навіть не Ізюм. Донецький Лиман, коли ми туди поїхали, він повністю зруйнований. А зараз Бахмут. Ти розумієш, що з кожним днем все гірше, і гірше, і гірше. 
Якщо скажу, що ні, то, мабуть, збрешу. Я став більш жорсткою людиною. Я вимушений проходити через деякі моменти з холодним серцем. Тому що, якщо я зараз зреагую, якщо витрачу на це свій час, а комусь там не встигну допомогти. 
Втомлюються всі. І, звичайно, я розумію людей, які відходять від цього руху. Я ще не можу перемкнути в себе в голові, що "пожалуй, стоп" — пішов я на сцену. Я не знаю.
 
Ні-ні. Якщо так будуть думати хлопці, що сидять в окопах, то там гаплик. Давайте краще вони переможуть, а вже потім ми будемо себе жаліти й говорити: "Відпочиньмо". Не маю права. Це моє, внутрішнє. 