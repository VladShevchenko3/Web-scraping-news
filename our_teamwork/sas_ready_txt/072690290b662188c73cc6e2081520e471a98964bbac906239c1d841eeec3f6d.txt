У Чернігові люди з інвалідністю щодня рубають дрова, щоб топити центр, де проходять реабілітацію

Юлія Тіток

Під час активних бойових дій в Чернігові в центрі лишився один Ярослав Рябченко. Як обстрілюють місто, бачив з вікна, сидячи у візку, бо спуститися самостійно у підвал не міг. 
 
 
У Ярослава ще досі в тілі дві кулі: в хребті та в легенях. Сім років тому потрапив у бійку, з того часу на візку. Зараз Ярославу 27 років.  У березні, коли росіяни обстрілювали Чернігів, Ярослав залишився у центрі охороняти майно. Разом з ним – пес Граф. І зараз  він не відходить від господаря.
 
 
На підлогу з даху центру капає і досі. Посеред кімнати калюжа.
 
 
 
 
Люди з інвалідністю перебувають в таких умовах щодня. Тут стоять тренажери, які допомагають проходити фізичну реабілітацію. Вони хочуть продовжити відновлення і взимку, і тому мріють про деревокол і перекрити дах.
 
 
Волонтери вирішили організувати збір допомогти одразу на дах, деревокол і каналізацію. Загальна сума близько 260 тисяч гривень.
 
 
 