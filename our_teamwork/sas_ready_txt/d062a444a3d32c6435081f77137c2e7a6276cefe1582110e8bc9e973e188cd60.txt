У Липовій Долині на Сумщині волонтерки шиють плитоноски та допомагають армії

Ігор Стрельцов
Крістіна Члек

Олена Симоненко працює керівницею дитячих творчих гуртків Липоводолинського будинку для дітей та юнацтва. З 2014 року, каже, займається волонтерством. Тоді її син пішов добровольцем на війну.
"Ми волонтери на ініціативних засадах, я це так називаю, але нам допомагає все селище. У нас нижній дитсадок постійно пече пиріжки. По 2000 пиріжків напекти — це теж чимало. Селищна рада допомогла борошном, підприємці деякі борошном допомагають, птахоферма – яйцями. Верхній дитсадок на постійній основі робить борщову заправку, школа квасить капусту. Тобто все крутиться безперервним процесом", — розповідає жінка.
 Катерина Онопрійча — пенсіонерка. Говорить, що до Липової Долини приїздить щодня за декілька кілометрів волонтерити з села, де живе. Допомогати ж починала з пошиття плитоносок для бронежилетів:
"До мене звернулася селищна рада, бо я за спеціальністю швачка. Вони привозили мені  і я їх виготовляла, дома шила. А тоді вирішала: давай, спробую сітки. Вийшло. Тепер вчу дівчат. В мене в планах, є заготовка на "кікімору". Покажу, як, а потім хай виготовляють".
Також Катерина Онопрійча говорить, що вже зробила заготовки для початку виробництва балаклав.