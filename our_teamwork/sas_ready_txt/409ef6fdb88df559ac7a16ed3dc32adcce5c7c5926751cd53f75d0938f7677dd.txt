Навчає домедичній допомозі й плете маскувальні сітки: парамедик із США розповів, чому приїхав у Миколаїв

Денис Бобков
Олександр Гордієнко

Про це волонтер Метью розповів кореспондентам 
.
Метью двадцять п’ять років. На батьківщині, в Сполучених Штатах Америки, чоловік працював консультантом в рятувальній службі, має декілька міжнародних сертифікатів парамедика, що дає йому право навчати цій справі інших. В Україні він менше місяця. Попри те, що чоловік має постійний прибуток від власної справи, перед виїздом з країни, вирішив знайти ще одну роботу.
Я провів пів року в човні на Алясці. Там дуже небезпечна робота, але дуже гарно платять. Тому я поїхав туди, щоб заробити добре грошей, щоб мати змогу приїжджати у різні країни і навчати людей", — розповів Метью.
До візиту в Україну також працював в Іраку та Сирії.
"Я навчав людей, які йдуть на передову. Я навчав тактичній медицині, щоб вони могли вижити, і це моя робота. Тобто я працюю не тільки з цивільними, але й з військовими", — розповів волонтер.
Метью співпрацює з благодійним фондом, члени якого збирають групи на навчання та організовують теоретично-практичні тренінги. На заняттях використовують міжнародний протокол, тобто алгоритм дій для надання домедичної допомоги, спрямований, в першу чергу, на збереження життя людини. Автомобільні аварії, нещасні випадки, обстріли — в усіх цих випадках знання та навички можуть зберегти життя, говорить Метью.
"Цей алгоритм дуже ефективний. Навіть коли я ще не працював пожежником, були ситуації, коли я допомагав людям в автокатастрофі, або просто підбігали люди і кричали: "Допоможіть мені, моя дитина не дихає!", — розповів парамедик.
У вільний час кілька годин на добу приділяє відпрацюванню навичок застосування турнікета. Зайвим не буде, говорить волонтер. Також у перервах між тренінгами, щоб не сидіти вдома, чоловік ходить в один з гуманітарних центрів та допомагає плести маскувальні сітки.
"Я сюди прийшов тому, що мені подобається, що люди займаються своєю справою, попри те, що триває війна. Вони тут все роблять для військових. Мені подобається тут працювати", — сказав чоловік.
У рідний штат Орегон Метью повертатись не збирається. З моменту в’їзду в Україну чоловік може тут перебувати три місяці. Говорить, планує подовжити візу та залишатися тут, допоки буде потрібна його допомога.
Армія РФ 
 проти миколаївських морпіхів
 Куцурубську та Очаківську громади на Миколаївщині
Трикотаж для військових. Майже 50 волонтерів у Миколаєві 
 бійців ЗСУ