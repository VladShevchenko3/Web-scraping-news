У Дніпрі подружжя перукарів безплатно стриже малобільних переселенців

Ірина Руденко

Аліна до початку повномасштабної війни працювала бухгалтеркою. Але потім вирішила піти на курси, щоб перекваліфікуватись. Тепер приїжджає до центру щотижня.
"Мій чоловік пройшов навчання на барбера, а я пройшла навчання на майстра депіляції, бровіста. Це є моїм додатковим доходом. Я сиджу вдома з дітьми. Підробляю, а в центрі — це волонтерство", — говорить жінка.
Раз на тиждень волонтери стрижуть усіх охочих пацієнтів. Вже мають і постійних "клієнтів".
"Мене вони вже знають. Постійно в них стрижуся", — каже переселенець Володимир.
Чоловік Аліни Юрій працює ще й на заводі, але у свій вихідний завжди приїжджає до центру.
"Просто це як заспокоєння, коли сюди їздиш. Коли допомагаєш і бачиш, як радіє людина, то й самому приємно", — розповідає перукар.
Подружжя говорить: скільки людей стрижуть за день — не рахують. Але одного разу вони змогли підстригти понад сто переселенців, на це витратили сім годин.