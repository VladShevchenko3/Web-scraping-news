У Сумах волонтери потребують приміщення

Ірина Касьяненко
Катерина Ворона

Це у нас прибувають посилки з дитячим одягом, сюди ми це все складаємо. Це передають сумчани та з різних куточків України приїжджають до нас посилки. Оце також памперси нам передають, тут ми все складаємо. В тому кутку у нас пряжа і те, що люди пересилають для військових. Такі обереги ми кладемо військовим у шкарпетки і ось такі ангелочки ми кладемо військовим у шкарпетки", — розповідає Ірина Свиридова.
Замовлень для волонтерок стає дедалі більше, каже Ірина, місця для них все менше.
Нині тут завершують збирати пакунок від майстринь з різних куточків України для дітей звільненого Херсону.
Волонтерка Анна Боряк говорить: "Збирати пакунок ми почали, як з'явилися перші новини, що Херсон звільняють, щойно туди ступила нога наших захисників, ми почали збирати і оголосили збір теплих речей: це теплі ковдри, в’язані шкарпетки, шапочки й жилетки, а також речі на діток. Ось такі гарні теплі ковдри до нас приїхали з міста Бориспіль. Це золоті ручки наших майстринь, які піклуються про всіх дітей України".
Збираються волонтерки кілька разів на тиждень ось у цьому гаражі. Формують пакунки на відправлення та в’яжуть.
Волонтерка Наталя Горшкова розповідає: "В’яжемо носочки в такій атмосфері. Дуже холодно, звичайно. Хочеться, щоб ми були в теплому приміщенні, щоб було освітлення. Тому що це дуже кропітка робота, на очі дуже дає ускладнення і очі болять, звісно до вечора".
Наприкінці літа Ірина Свиридова зареєструвала благодійний фонд “Теплі обійми України” та звернулась до міського голови щодо виділення приміщення для волонтерства: "Без письмового звернення, в усному порядку. До голови міської ради, це було 2 вересня, біля “Романтики” ми зустрічались. І, я не знаю, не вийшло, мабуть. Я не можу сказати чому, але нема в нас офісу".
Перелік вільних приміщень є на сайті сумської міської ради або департаменту забезпечення ресурсних платежів, каже Юрій Клименко: "В статті 15 закону “Про оренду державного комунального майна” є вичерпний перелік організацій, які мають право отримати в оренду приміщення комунальної власності без проведення аукціону. На жаль, в цьому переліку відсутні благодійні фонди".
Відтак, виділити приміщення благодійному фонду можуть лише після проведення аукціону.
"Вони пишуть звернення до міської ради і ми організовуємо проведення аукціону. Проведення аукціону в електронному вигляді відбувається шляхом проставлення ставок. Тобто, хто більше дає орендну плату за один квадратний метр, той і визнається переможцем цього аукціону”, — пояснив Юрій Клименко.