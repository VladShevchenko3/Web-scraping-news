"Дуже просять люди буржуйки, бо живуть у льохах". Як волонтери з Дніпра підтримують жителів деокупованих територій

Валерія Шостак
Олена Ростовцева

Волонтери їздять на прифронтові та деокуповані території. Останнього разу відправили дві машини із гуманітарною допомогою до Лиману. Здебільшого везуть їжу.
"Дуже просять люди буржуйки, тому що живуть зараз у льохах здебільшого. Пічки, якщо і вціліли, то у верхній частині будинку, а в льоху дуже сиро і холодно. Машину завантажили на стільки, скільки вистачило об'єму, друга завантажена також продуктами та готовими обідами", – розповіла керівниця благодійного фонду “Амулет Дніпро” Ірина Белан. 
До допомоги долучилась й одна з релігійних громад Дніпра
"Сестри наварили плову, наварили вареників, напекли пиріжків. Хочуть передати людям які потерпають від голоду й холоду. Брат Володя наварив доброго смачного плову. Із щирим серцем передає людям, щоб вони знали, що їх люблять", – каже волонтер Володимир. 
По дорозі в подарунок дівчинці-переселенці, яку евакуювали з зони бойових дій, завезуть цуценя.
"Є маленька дитина в родині, у якої є травма після війни. Краще за цуцика в цьому випадку нічого не придумати. Я як кінолог порадила взяти цуцика породи шпіц", – сказала керівниця благодійного фонду. 
Волонтери розповідають: кожен їхній виїзд відбувається по-різному.
"Ми були на віддаленому районі Лиману, і до мене підійшов чоловік, який запитав, чому ми сюди приїхали. Він сприйняв це, немов ми приїхали з них насміхатися. Нащо ви фотографуєте, нащо ви знімаєте? Він майже лаявся. Я пояснювала, що багато людей допомагають продуктами, одягом, дитячим харчуванням, і нам треба для людей робити фотозвіт. Дуже важко було його вмовити щось взяти", – розповіла волонтерка Ольга. 
Наразі волонтери у пошуках автобуса більшого розміру, аби возити більше допомоги. Також не вистачає пального, аби виїжджати частіше. Допомогти їм можна у 
. 