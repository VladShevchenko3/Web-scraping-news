На Миколаївщині волонтери роздали понад 500 продуктових наборів жителям колишнього прифронтового села

Ольга Ворошилова
Назарій Рубаняк

Про це кореспондентам 
 розповів волонтер Олексій Прокопець.
Волонтер Олексій у команді World Central Kitchen майже дев'ять місяців, з квітня 2022 року. Чоловік говорить, що розвозять гумдопомогу майже щодня.
"Привезли з собою 615 продуктових наборів. Це понад шести тонн продуктів. Видаємо людям у руки за наявності документів. Розписалися — отримали пакет. Один на двір даємо. Приїжджаємо сюди кожні два тижні. Їздимо, мабуть, з літа", — говорить Олексій Прокопець.
Сформувати списки жителів села волонтерам допомогли відповідальні з-поміж місцевих. Наталія — одна з них. Жінка каже, що видають продуктові набори всім, але в пріоритеті пенсіонери, малозабезпечені, багатодітні та ВПО.
"У нас є і паспортні дані, і ідентифікаційні коди. Які документи в нас волонтери просять, такі документи ми й даємо", — сказала жителька Галицинового Наталія Шафранська.
З початком повномасштабної війни з Галицинового не виїжджала Світлана.
"Трохи менше стало гуманітарки, але ми розуміємо — Херсон. Їм туди потрібніше. Ми вже якось можемо. Але погано, що залишилися без роботи", — розповіла жителька Галицинового Світлана.
За поїздку видали більше пів тисячі продуктових наборів. Пакунки, які залишилися, волонтери планують повезти разом з новою партією в інші населені пункти Миколаївської та Херсонської областей, які постраждали внаслідок повномасштабної війни. Зокрема, на черзі жителі Полігона та Котляревого.
У Миколаєві 12 будинків в Інгульському районі тимчасово 
Вареники, пиріжки, м'ясо. На Миколаївщині збирають продуктові 
Миколаївські волонтерки-швачки 
 теплий одяг та аксесуари