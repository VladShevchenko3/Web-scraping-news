Гравець франківського "Урагану" виставив на аукціон футболку з Ліги чемпіонів, щоб зібрати гроші для ЗСУ

Діана Яців
Ілона Захарук

Петро Шотурма зіграв у цій футболці чотири матчі Ліги чемпіонів. Стартова ціна лота — 5 тис. грн.
"Це — дуже престижний турнір. Перший матч нам випало грати з чемпіоном Італії. На такому рівні у представників Італії давно вже не вигравали. Цим ця футболка і цінна. Хоча в нас там травмувалися багато гравців, проте у підсумку ми здобули шосте місце у рейтингу європейських команд", — розповідає Петро Шотурма.
Футболіст 
 аукціон на своїй Facebook-сторінці. Торги триватимуть до 19 січня.
"Зараз — непростий час, і аукціони — це, може, і невелика допомога, але, я думаю, що з часом вона переросте у більшу. З кожним днем ми стаємо сильнішими і йдемо до перемоги. І я вважаю, що вона — вже близько. Разом ми це зробимо і переможемо окупантів", — каже Петро Шотурма.
Велика війна застала спортсмена у Херсоні, адже останні чотири роки він грав за місцевий футбольний клуб "Продексім". У березні 2022 року спортсмен повернувся до Івано-Франківська. Тоді ж почав проводити благодійні аукціони на підтримку ЗСУ у Facebook — продавав речі, в яких грав за збірну України як капітан.
"Я задонатив свою капітанську пов’язку, і вона зібрала 15 тис. грн. Потім я виставив на аукціон футболку капітана збірної України і теж 30 тис. грн заробив. Але це все, порівнюючи з тим, що зараз відбувається в Україні, — найменше, що я можу зробити", — говорить футболіст.
Раніше 
, які проводили на Facebook-сторінці клубу. Як повідомив Суспільному віцепрезидент клубу Денис Рудницький, з березня до червня 2022 року вдалося вторгувати 48 600 тис. грн.