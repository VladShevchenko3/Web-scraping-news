Харківські волонтери готують окопні свічки та збирають теплі речі: як долучитися

Софія Цвєткова
Роман Кривко

Волонтери працюють за трьома напрямками, 
 Українському Радіо Харків директорка благодійного фонду "ТурботаЄ" Юлії Пащук. Це допомога українським захисникам, матерям та їхнім дітям та людям з деокупованих територій.
Перед зимою волонтери займаються виготовленням окопних свічок для бійців.
"Зараз відбувається залиття, кінцевий етап виготовлення. Спочатку це була бляшанка, яка обрізалася, потім всередину накручувався картон, вставлявся гніт", — розповідає Юлія.
"На свічечці, яка в цілому працює від 2,5 годин, можуть підігріти поїсти, зробити окропчику для чаю, кави, розігрітися, в бліндажі поставити, тепло піде", — додає волонтерка.
Крім бійців, волонтери забезпечують свічками й цивільних.
"Цивільні — мешканці деокупованих селищ, міст, матусі з діточками, якщо є така необхідність. Наприклад, якщо залишилися без опалення", — говорить Юлія.
Бувають в організації дні, коли волонтери займаються виключно виготовленням свічок. В такі дні вони виготовляють близько 500 штук.
Крім свічок, волонтери виготовляють маскувальні сітки та "кікімори" білого кольору — до зими. Волонтери допомагають із забезпеченням бійців продуктами, медикаментами.
"Другий напрямок у нашому волонтерському центрі — це допомога матусям та діточкам. Харчування, дитяча гігієна — памперси, пелюшки, і зимовий теплий одяг і взуття", — розповідає Юлія.
"Третій масовий напрямок — це робота з деокупованим населенням. Продуктова допомога, якщо потрібно — евакуація, в нас були такі випадки. Свічки відвезти, пальники, зимовий теплий одяг", — розповідає волонтерка.
Волонтерам допомагають друзі, колеги як в Україні, так і за її межами. Серед волонтерів у Харкові люди різних професій: IT-фахівці, медики, спортсмени, юристи, бізнесмени, науковці.
"Сталого графіку тут немає. Ти розумієш, що хаб відчинений. Люди після роботи приходять, в обідню перерву до нас забігають, щось приносять", — каже Юлія.
Одна з них — Олена Іващенко, яка волонтерить з початку повномасштабного вторгнення.
 
 
Ірина Котляр сортує замовлення для батьків, які потребують допомоги. 
"Я сама опинилась у такій ситуації, коли з онуками евакуювалася до Львова. Потім, коли вони лишилися у більш безпечних місцях, я повернулася до Харкова і шукала, де я можу бути корисною, щоб допомагати таким самим, хто переїхав, і тим, хто опинився у складній ситуації", — каже Ірина.
"Дітки, які зараз отримають від нас трошки теплого одягу, їжі, якусь підтримку у вигляді невеликої такої допомоги — це наше майбутнє, це Україна", — додає Котляр.
Крім Харківщини, волонтери надсилають допомогу до інших регіонів України. Нині є потреба у теплих речах, верхньому одязі, шкарпетках для дітей від 2 до 14 років. 
"І іграшки. Скоро буде Новий рік. Нам дуже хотілося б дітям у посилочку покласти якусь приємну іграшку, книжку, можливо, якісь канцтовари, фломастери. Якщо хтось може допомогти цим, ми будемо раді",  — каже Ірина.
 
 
Зв'язатися з волонтерами, щоб передати допомогу, можна через соцмережі або 
. За телефоном людям підкажуть, чого волонтери потребують нині найбільше за все.