У Львові волонтери виготовляють маскувальні нашоломники

Наталя Забазнова
Олена Данило

Нашоломник або кавер — один із видів маскування. Він важливий, бо покриває голову. 
"Тут є гума, бо шоломи різні, і коли ми беремо пошитий нашоломник, то він не завжди підходить під ту конструкцію, яка вже існує, на розмір голови. Зараз є дуже великий запит. І дійсно мало хто це робить", — каже волонтерка Олена Дацко.
Колір тканини як і для маскувальних сіток обирають під пору року. Плетуть нашоломники у Львівській академії мистецтв. Усі охочі можуть долучатися.
"Це може врятувати  життів багато. У мене зараз канікули і я приходжу допомагати", — каже школяр Максим Лібер.
"Звичайно, хочемо швидшої перемоги, всі хочуть. Просто зараз на канікулах сидіти вдома або гуляти, то краще допомогти ЗСУ хоч якось", — каже школяр Максим Лука.
Протягом місяця волонтери зробили близько 50 нашоломників. 