На благодійному аукціоні графіки Нікіти Тітова в Івано-Франківську зібрали 265 тис. грн для ЗСУ

Діана Яців
Каріна Борисевич

За її словами, благодійний аукціон організували волонтери "Громадської ініціативи Галичини" разом з проєктом "Врятуймо скарби разом". Людмила Лінник каже, до співпраці запросили художника Нікіту Тітова через його талант та оригінальні роботи.
 "Це — дуже актуальні теми. Те, що зараз болить кожному українцю. І Нікіта в своїх роботах передає це дуже тонко. З першого погляду на його графіку можна зрозуміти, що автор туди вклав всю глибину і велич такої думки", — розповідає співорганізаторка аукціону.
Серія виставлених на аукціон робіт присвячена сьогоднішнім подіям в Україні та майбутній перемозі, пояснює художник Нікіта Тітов. Усього представили 15 лотів — зокрема картину, яку графік написав після переїзду до Івано-Франківська. Її автор присвятив місцевим жителям та місту. 
"Захотілося показати у своїх роботах інший, світліший бік. Так і виникла ця виставка. Через картини я намагаюся транслювати віру, гордість та надію, що мені надають люди, які мене оточують. Деякі плакати присвячені майбутньому, бо я дуже вірю в нашу перемогу", — каже Нікіта Тітов.
З його слів, усі твори — з авторським підписом та печатками організаторів. Також художник додав від себе до кожної роботи опис.
Перший лот придбав іванофранківець Олег Коржак. За картину він віддав 14 тис. грн. Чоловік каже, саме за цією роботою і прийшов на аукціон. 
"Кожен його твір є дуже гарним. Але особливо мені сподобався лот, який я купив. Покров святого над Україною збігається з духом сьогоднішнього дня та свята", — ділиться власник першого лоту.
На аукціоні також продавали листівки, плакати, календарі та екоторбинки. За вторговані гроші волонтери придбають автомобілі українським військовим на передову, каже співорганізаторка заходу Людмила Лінник. 
Від початку великої війни команда "Громадської ініціативи Галичини" 
. 