У Прилуках 9-річна дівчинка відрізала пів метра рудого волосся, щоб купити тактичну каску для військових

Ксенія Рекун

Дев’ятирічна Оксана із Прилук володарка рудої коси, довжиною у понад пів метра. Своє волосся дівчинка не обрізала понад 8 років.
 Близько двох місяців тому Оксана вирішила обрізати волосся.
 
 
"Для мене, як для мами, було дуже важко погодитися на те, щоб їх обрізати. Вона мене просила майже два місяці. Ми це все обдумували, чи не буде вона шкодувати про це, і вирішили, що якщо дитина сама хоче, погодилися на її вмовляння", – розповіла мама.
Зрізану косу дівчинка вирішила продати, а виручені кошти віддати на потреби ЗСУ. На це надихнули інші дівчата, які так само відрізають волосся в допомогу українським військовим.
 
 
 
 
В реалізації задуманого допомогли волонтери БФ "Вільна Країна". За косу Оксани вагою у 112 грамів та довжиною майже 70 см виручили 5 тисяч 300 гривень.
 