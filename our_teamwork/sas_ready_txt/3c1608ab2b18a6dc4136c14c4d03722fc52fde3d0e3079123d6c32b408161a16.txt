У Франківську бійцям ЗСУ сплели у подарунок 100 "браслетів вдячності"

Руслана Полівчак
Ілона Шевченко

Олена Гром вже не вперше плете браслети військовослужбовцям. Один виріб жінка створює приблизно за 10 хвилин.
"Це буде знак уваги для хлопців, який просто "скаже", що про них думають. Це дуже важливо робити саме зараз, тому що бійцям надважко зараз там перебувати, в таких умовах. І такі маленькі подарунки свідчать, що ми — з ними", — каже Олена Гром.
10-річна Поліна Котляр вперше робить браслети для військових, тому не одразу все вдається, але дівчинка старається.
"Бійцям буде приємно, що ми робимо такі браслетики", — каже дівчинка.
За словами аніматорки дитячого простору "Карітас Івано-Франківськ" Ольги Ференчук, для військовослужбовців плетуть браслети шамбала. Технологія виготовлення розрахована для дітей віком від 10 років.
До створення виробів долучилися майже 20 учасників, каже координаторка дитячого простору “Карітас Івано-Франківськ” Богдана Черевко.
"Запиту не було, але ми знаємо, що 6 грудня — День Збройних сил України. Тому ми вирішили щось зробити своїми руками, щоб було приємно пораненим воїнам, які зараз лікуються", — розповідає Богдана Черевко.
 