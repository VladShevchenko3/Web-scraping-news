У Луцьку виставили на аукціон браслет "Азовсталь", щоб допомогти волинській бригаді

Олена Парай

 
Суспільному волинянка розповіла: браслет із зображенням тризуба із п`яти грамів сталі, зроблений одним з українських ювелірних заводів для збору грошей на потреби Збройних сил України.
Вони (браслети – ред.) продавались один день. Їхній тираж був 10 тисяч. І в перший день я його встигла купити, потім уже їх в продажі не було", – пригадує Аліна. Додає: для неї комбінат "Азовсталь" є символом незламності українців.
Волинянка купувала браслет собі, згодом, каже Аліна, вирішила віддати прикрасу на благодійність. Разом з волонтеркою Роксоланою Несторук влаштували аукціон, щоб зібрати гроші на купівлю квадрокоптерів для 14-ої окремої механізованої бригади імені князя Романа Великого.
Люди виснажені, і фінансово, і морально. У нас кожен другий волонтер: і донатить, і збирає, і віддає усі свої сили на наближення перемоги. Я виставила публікацію в сторіс, в інстаграмі, що можливо в когось є ідеї, як можна пришвидшити збір коштів на дрони", – говорить волонтерка.
На аукціоні представили 200 номерів, ціна одного – 100 гривень. Розіграш стартував 21-го січня, за першу добу, говорить Роксолана, викупили 100 лотів. "Як усі лоти, всі номерки будуть забрані, в той день, чи на наступний, в залежності, як у нас буде з електроенергією, проведемо онлайн розіграш", – розповіла Роксолана Несторук.
Зібрані на аукціоні гроші долучать до купівлі двох дронів, ціна яких 240 тисяч гривень.
 