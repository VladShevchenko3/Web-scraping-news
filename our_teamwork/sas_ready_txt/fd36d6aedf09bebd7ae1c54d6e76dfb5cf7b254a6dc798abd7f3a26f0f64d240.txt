"Не живемо, а раюємо": у Чернігові волонтери відбудували житло для сестер, які жили у курятнику

Ксенія Рекун

Парасковія і Віра – у новому будинку. Там заслані ліжка, набиті пір’ям подушки й по декілька ковдр у кожної з сестер.
Ще бабусям волонтери з Корюківки привезли килими, фіранки та постільну білизну.
Старшій Вірі – 87 років, а молодшій Парасковії – 79. У березні у будинок двох сестер влучив російський снаряд. Жінки вирішили нікуди не їхати та залишитися жити разом.
Так вісім місяців бабусі 
. А в цей час волонтери зводили новий дім поруч.
"З тих стін, що залишились і матеріал, який був отриманий від цього будинку. За допомогою волонтерів з інших країн, за спонсорства фонду "Дах Чернігів", нашої громадської організації  й небайдужих людей і так спонсорувався матеріал, спонсорувались інструменти й за літо хлопці звели будинок", – розказав голова об’єднання "Бо можемо" Андрій Галюга.
Команда волонтерів працювала вечорами, щоб встигнути закінчити дім до зими.
"Коли приїхав, тут ще нічого не було, були руїни, а я з хлопцями називав їх розвалини. Не було стінки й ось все це будувалося. Хтось себе бачить на фронті, а я усім казав, що, мабуть, я потрібніший тут. Цей фронт роботи також комусь потрібно робити", – згадує волонтер Євгеній Сидоренко.
А мріють бабусі про одне – зустріти в новому домі перемогу.
"Щоб війна закінчилась і тоді всі люди оживуть. Будемо жити, як жили, і буде наша Україна розквітати", – сказала Парасковія.