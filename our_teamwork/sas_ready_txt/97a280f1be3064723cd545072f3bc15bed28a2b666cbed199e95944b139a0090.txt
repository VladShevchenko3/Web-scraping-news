Історія кохання та благодійності. Біженка з Миколаєва разом з польським волонтером допомагають місту

Дар'я Свистуха

Свою історію волонтери розповіли кореспондентам
.
 З Миколаєва до Польщі Тетяна виїхала в березні, рятуючись від війни. Спочатку жила при монастирі, пізніше знайшла роботу та зустріли коханого чоловіка. Каже, не було жодного дня, аби не думала про рідне місто, заручившись підтримкою поляка Аріеля, допомагає Миколаєву.
"Познайомилася з волонтером Аріелем Телицьким. Він допомагав українцям. Потім ми вже почали разом допомагати іншим людям. І я зрозуміла, що нам добре разом і наші дружні стосунки та волонтерські, переросли в кохання", — розповіла Тетяна.
Закохані в листопаді вже вдруге доставляють гуманітарну допомогу до Миколаєва та села, звідки жінка родом.
"Привезли речі, допомагали їх збирати наші друзі з Німеччини та Польщі, а також ми самі вкладали гроші. Привезли аптечки, одяг, хірургічні інструменти, багато їжі з довгим строком придатності, речі для дітей, засоби гігієни, такі найнеобхідніші речі", — говорить волонтер Аріель.
Миколаївцям така допомога стала в пригоді, каже житель міста Геннадій.
"Мені дали пляшечку антисептика, для мене це важливо, аби руки завжди були чистими. Усе інше, поки з голоду не помираємо, в магазинах все є. Дякуємо за те, що допомагаєте. Це дуже важлива допомога і важлива підтримка", — розповів Геннадій.
Під час першою поїздки у вересні волонтери вмістили допомогу в легкову автівку, а під час другого візиту завантажили мікроавтобус. Волонтери кажуть, щоб зібрати гроші на необхідні речі, організували в Польщі свято для дітей на честь Гелловіну. 
Тетяна та Аріель додають, доки війна в Україні триватиме, вони не припинять допомагати миколаївцям. 
. На Миколаївщині люди отримали продуктові набори та ковдри
Теплі ковдри, термовентилятори та продукти. Миколаївські родини з дітьми 
.
У Миколаєві на зиму відкриють 
для безпритульних людей