У Кропивницькому під час різдвяної вистави збирали гроші на квадрокоптер для ЗCУ

Олена Демчак
Ірина Полулях

"Золотий павучок" – це казка про батька, якого діти чекають з війни, у ній йдеться про пошук різдвяної зірки, миру і добра, розповіла режисерка Олександра Ткаченко. "Ми зробили казку, яка торкається нинішніх подій в Україні. У нас у кінці перемога, звичайно, ми віримо в перемогу України якнайближчу, якнайшвидшу".
Щоб допомогти військовим, 
влаштовували вуличні концерти. Коли стало холодно, почали виступати на сценах, говорить учасник ініціативи Євген Жердій. Нині для потреб військових їм треба зібрати 60 тисяч гривень. "Якщо вийде — добре, ні — будемо ще працювати. Будемо вигадувати нові проєкти, завдяки яким можна допомогти нашим військовим".
Актриса театру імені Марка Кропивницького Дарія Скрипник щороку бере участь у благодійних показах дитячих вистав. "Уже не перший рік ми казку разом робимо. У цей рік, такий тяжкий і складний для нашої країни ми не могли залишитись осторонь і теж долучились".
Ігор Ілючек має роль Позитиву: "Хвороба, дощ, встаєш, працюєш, щоб наближати перемогу. Переможемо обов’язково, так хочемо допомогти нашим воїнам".
12-річна Софія Майданюк знає, що ця вистава особлива, бо гроші збирають для військових. "Вони допомагають нам, а ми маємо допомагати їм".
 
Гроші за квитки збирали на банківській рахунок і в скриньку під час вистав. Глядачка Людмила Камінська говорить, постійно допомагає армії: "Бо треба підтримувати їх, і дітям потрібно розвеселитися, не постійно сидіти у хаті".
Зі слів Євгена Жердія, після показу трьох вистав, які запланували, на квадрокоптер зібрали половину необхідної суми.
Замість форм для печива і тістечок кропивничанин 
 до військових дронів і боєприпасів на 3D принтері
Продали марки – допомогли тваринам. Кропивницький притулок 
 корм і матеріали для вольєрів від Укрпошти