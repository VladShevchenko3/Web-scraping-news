22 людини, внесені до системи “Шлях” Чернігівською ОВА, не повернулися в Україну

Тетяна Крижева

“Після детального вивчення членами ТСК програми "Шлях", яка дозволяє волонтерам виїжджати за кордон, було відправлено звернення до ДПСУ з проханням відстежити переміщення випадкових 10 осіб з Чернігівської області. Результати вражаючі – 5 чоловіків так і не повернулися в Україну”, — 
в дописі Сергія Козиря.
Як ідеться в повідомленні ОВА, не факт, що десять випадкових осіб з Чернігівської області були внесені до системи "Шлях" саме Чернігівською ОВА, оскільки такі повноваження мають і інші органи, а також міжнародні перевізники.
Згідно з цією інформацією, станом на 12 грудня 2022 року (день, коли засідала ТСК), Чернігівська ОВА внесла до системи "Шлях" 1548 людей, при чому значна їх кількість внесена вдруге чи втретє, оскільки ці водії постійно возять гуманітарну допомогу.
"Якщо брати наявну інформацію, озвучену на ТСК, що в державі в систему «Шлях» внесено більше 170 тисяч людей, то кількість внесених Чернігівською ОВА менша 1% від загальної кількості по Україні", — повідомляє ОВА.
Посилаючись на інформацію від правоохоронних органів, з усіх 1548 водіїв, внесених ОВА до системи "Шлях", не повернулися 22 особи, пише пресслужба ОВА. Це — 1,4%.