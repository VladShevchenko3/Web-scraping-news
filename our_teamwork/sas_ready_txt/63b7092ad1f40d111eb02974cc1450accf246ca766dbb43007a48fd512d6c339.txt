Крупи, борошно, олія та цукор. Понад тисячу продуктових наборів доставили в деокуповані села Миколаївщини

Крістіна Лупаїна
Єлизавета Кротик

Про це кореспондентам 
 розповіла староста села Новокиївка Світлана Давиденко.
"Нам сільська рада надала харчові пайки — там і борошно, і крупи, і олія, і цукор. Після визволення в Новокиївку почали повертатися люди, на даний час тут проживає 350 людей. На жаль, у нас 12 березня 2022 року не стало світла, досі немає. Природний газ частково є. Також мешканці користуються пічним опаленням", — розповідає Світлана Давиденко.
За словами старости села, розвантажували вантажівку з гуманітарною допомогою військові, які постійно допомагають місцевим.
Вантажівку, на якій заступник голови громади Віталій Варяниця розвозить гуманітарну допомогу у деокуповані села, передали німецькі волонтери
"Ми возили сьогодні (11 січня — ред.) в деокуповані села — це село Центральне, Вавилове, Шмідтове, Новокиївка. Це було борошно, рис, макарони та олія. На Центральний округ ми завезли 763 набори, Новокиївський — 417. Німці нам допомогли. Передали на громаду МАН", — розповідає Віталій Варяниця.
Жителька села Центральне Наталія Новак розповідає, що в окупації жила дев'ять місяців, було важко, армія РФ викрадала та катувала людей, встановлювала свої правила.
"Нам не можна було ходити без документів, не можна було ходити навіть на сусідню вулицю. Пропали в нас люди, не знайшли ще всіх, було таке, що і катували, це декілька випадків", — говорить Наталія Новак.
Після деокупації в селищі запрацювала сільська рада та магазини. Електропостачання, вода та газ відсутнє з березня 2022. За словами Наталії, місцеві жителі пристосувалися до таких умов.
"Спочатку на вогнищі, потім згадали старі часи: почали заправляти балони газові, під’єднували під плити. Зараз зима, топимо. Забезпечують усім. І ліки привозили, і лікарі приїжджають часто, по селах їздять, і хліб возять нам безкоштовний, нам все привозять. Ми вже ситі й задоволені", — говорить Наталія Новак
. Екологи підрахували збитки через руйнування Чорноморського університету в Миколаєві
У Миколаївській області триває 
. Що відомо
 на Миколаївщині. Рятувальники ліквідують наслідки негоди