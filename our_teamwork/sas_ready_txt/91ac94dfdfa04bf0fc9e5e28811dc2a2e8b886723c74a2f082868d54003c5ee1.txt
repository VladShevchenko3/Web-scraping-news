Ексклюзивні та робочі. В одній з бібліотек Дніпра відшили тисячу пар рукавиць для військових

Ірина Руденко

Директорка бібліотеки Ольга Матюхіна розповіла: ще навесні побачила відеоролик у соціальних мережах про те, як українські бійці риють окопи та виконують різні роботи голими руками. 
"Тоді я зрозуміла, що ми повинні робити такі рукавиці. Адже я не чула, щоб хтось ще їх шив. Ніхто про це не знав. Ми першими почали таке робити", — говорить вона.
У пошиві рукавиць задіяні на постійній основі близько 10 жінок. Хтось регулярно шиє у бібліотеці, а дехто займається цим вдома.
"Наш окремий "загін пенсіонерів" робить таку ексклюзивну річ – робочі рукавиці. Це не жарт, вони дійсно ексклюзивні. Ми їх шиємо зі старих джинсів, які приносять люди", — розповіла читачка і волонтерка Олена.
Загалом майстрині вже пошили близько 1000 пар рукавиць для військових.