Волонтери з Тернопільщини відправлять на передову Starlink

Ірина Моргун

За його словами, термінал Starlink волонтери придбали за 30 тисяч гривень. Його передадуть на передову. 
Також захисникам відправлять переносну зарядну станцію.
"Якщо по-простому говорити, то це великі павербанки. Вони можуть забезпечити електрику в тих місцях, де не можна користуватися генераторами, де зайвий звук не потрібен, в тих місцях, де потрібна мобільність".
Також для бійців придбали дизельний фен. Їх використовують для обігріву бліндажів, у яких не можна ставити буржуйки.
"Це  безшумний прилад і він має відведення газів на вулицю. Тобто ми купуємо такий гнучкий рукав спеціальний з нержавійки, він прикопується назовні і від нього випромінювання тепла нема й практично немає диму. Він працює як звичайний фен, тобто звичайне гудіння, але видає високу температуру. Приміщення об’ємом 14-15 квадратних метрів за 2 години нагріває до прийнятної температури".
Громадська організація волонтерів та ветеранів "Штаб національного спротиву Збаразького району" працює з травня 2014 року. Володимир Голоднюк каже, за час повномасштабної війни вони закупили допомоги для військових приблизно на 16 мільйонів гривень.
"Нами за ці дні повномасштабної агресії куплено більше 30-ти автомобілів, більше двох десятків квадрокоптерів, близько 40-катепловізорів".