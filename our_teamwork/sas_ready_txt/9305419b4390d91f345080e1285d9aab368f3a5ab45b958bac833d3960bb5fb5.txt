Міжнародний день волонтерів: історія рівнянки, яка опікується собаками

Іван Марчук
Надія Кривко

Рівнянка Тетяна Кравчук годує собак у Центрі стерилізації тварин як волонтерка. Нині тут постійно перебувають 82 бездомних пси, ще у вересні їх було 107, однак завдяки волонтерам деяким вдалося знайти нових господарів. 
Пані Тетяна приходить у Центр у вільні дні, тут також прибирає вольєри, а щоп'ятниці вигулює песиків у місті. Волонтерить так жінка упродовж року.
Майстриня Центру стерилізації безпритульних тварин Тамара Сиротинська каже, що з настанням холодів  волонтерів стало приходити менше, але ті, хто продовжує відвідувати тварин, завжди приносять їм поїсти. Нині постійних волонтерів, які доглядають за тваринами — 12.
 