Вареники, пиріжки, м'ясо. На Миколаївщині збирають продуктові посилки для військових

Крістіна Лупаїна
Валентина Гурова

 
 
Про це кореспондентам 
 розповів член громадської організації "Веселинівська спілка патріотичних сил" Микола.
Волонтерки з Веселинового самостійно ліплять вареники та готують інші страви. Себе жартома називають "кулінарний батальйон".
"Шістнадцять кілограмів ми варимо каші, різних сортів, це 30-40 порцій каші. Два відра картоплі, чотиривідерну каструлю повну борщу. Я вдома так не стараюсь, як стараємося тут. Хоча б часточку їм (військовим — ред.) тепла і любові", — кажуть волонтерки.
Готувати їжу для військових почали ще наприкінці лютого 2022 року. Розповідають, за день ліпили 25 кілограмів вареників.
Олександр разом з дружиною готує каші з м'ясом та передає військовим. Загалом вже зробили та передали близько тисячі банок.
"Сіли подумали, придумали. Хлопці не ображаються, отаке, чудимо. Ну, чимось допомогти хлопцям треба, а що нашої пенсії, вирішили, що такий варіант кращий. Що можемо, те і робимо", — розповідає Олександр.
М’ясник Руслан від початку повномасштабної війни робить тушковане м'ясо та каші для військових. Аби бійцям було зручніше, чоловік навчився використовувати реторт-пакети.
"Баночка займає багато місця у сумці й треба було її чимось замінити. Уже закупився цими пакетами й всім іншим інструментом і все, так і працюємо далі. Раз я тут, а хлопці там, чим можу допомагаю, що заробляю — вкладаю в цю консервацію", — розповідає Руслан.
Підприємиця Валентина допомагає військовослужбовцям протягом восьми років. Допомагає товарами зі свого магазину, а також збирає й купує необхідні речі та прилади для українських бійців.
"З кожним разом, коли вони починають нас трощити, бомбити, найбільше хочеться допомогти нашим хлопцям на "нуль", щоб зупинити цю навалу, цю орду, яка плюндрує нашу землю, яка вбиває наших українців", — каже Валентина.
Допомогу від всіх охочих організовано збирає член громадської організації "Веселинівська спілка патріотичних сил" Микола. Більшість волонтерів організації нині воюють.
"Станом на 16 січня у мене в замовленні лежать два тепловізори на 79-ту бригаду. Також в планах дві рації. І ще вчора (15 січня — ред.) дзвонили з Умані, ремонтують машину наші земляки, вони через три дні вертатимуться через Веселинове і теж мають список по інструментах", — розповідає Микола.
Всю цю допомогу місцевий водій щотижня відвозить до Миколаєва, звідки вже інші волонтери доставляють підрозділам на Херсонському напрямку.
Миколаївські волонтерки-швачки
для ЗСУ теплий одяг та аксесуари
На Миколаївщині війська РФ 
 понад 15 тисяч цивільних об’єктів
На Миколаївщині 
 графіки погодинного відключення електропостачання