Особливості спілкування з військовими: у Рівному влаштують зустріч психолога з рідними бійців

Ольга Татаренко

Керівник громадської організації Андрій Омельченко працює з учасниками АТО з 2014 року. Ольга Рудик зазначила, що після повномасштабного вторгнення Росії в Україну виникла гостра потреба у моральній й психологічній допомозі бійцям. 
"Ми стикнулися з тим, що, скажемо так, ми не знаємо, що таке війна і наші хлопці пішли на війну непідготовлені, якщо вони не були військовими, а як добровольці, мобілізовані. На війні у них повністю змінюється свідомість. Вони стикаються з умовами, з якими були незнайомими, переживають стрес, умови виживання, дуже велике психоемоційне навантаження, яке впливає на нервову систему, потім — на їхню поведінку", — пояснює психологиня.
Поведінка військових, які повертаються з фронту або приїжджають на ротацію чи у відпустку — змінена. Поки триває війна, зауважує Ольга Рудик, психологи не в силі повернути їх до мирного життя, а лише "чистять" нервову систему, стабілізують моральний, емоційний стан, коли у цьому є потреба.
"Наші волонтери не працюють з ними як психологи, тобто ми не вчиняємо добро проти волі. Бо часто буває, що їм нав'язують допомогу, вказуючи на проблеми. Ми тільки спілкуємося, повідомляємо, що ми можемо допомогти. І тільки тоді, коли хлопці готові, вони можуть поділитися тим, що їх турбує, і ми можемо проводити з ними вже психологічну роботу", — додає вона.
Громадська організація підтримки готує волонтерів по всій Україні. Рівне стало другим містом після столиці, де керівник "Центру психологічної підтримки Атлант” Андрій Омельченко готував волонтерів для роботи з військовими. 
"Оскільки ми ціла нація, яка знаходиться в війні, є потреба розповідати цивільним і насамперед дружинам і сім'ям військових, який внутрішній світ наших захисників, як змінюється їхня поведінка, свідомість, як з ним взагалі спілкуватися. Тому що хлопці приходять, вони, здається, ті самі наші хлопці, наші рідні, але щось у них змінилося. Бо фізично вони виходять з поля бою, але морально — ні", — розповідає Ольга Рудик.
Для рідних бійців у Рівному 15 січня організовують зустріч. Під час двогодинного спілкування з психологом можна буде запитати про те, що турбує. Відбудеться захід у приміщенні Гончаренко Центр на вул. Кавказькій 2/1 о 15:30. Для участі потрібно попередньо зареєструватися 
. 
"Акценти на тому, якою є свідомість захисника, воїна, як змінюється і чому. Будемо розказувати, що це за правила бою, чому військові живуть за ними, як потім вони переносять цю поведінку у цивільний світ і як з ними спілкуватися. Як реагувати на це, що не можна говорити", — уточнює психологиня. 
Такі зустрічі у Рівному центр психологічної підтримки планує проводити раз чи два на місяць. У планах, окрім роботи з військовими, надавати психологічну допомогу їхнім рідним.
Центр підтримки безкоштовно надає морально-психологічну підтримку військовим та їх сім’ям також через чатбот
. Там можна: