Жителі Галицинівської громади, що на Миколаївщині, отримали ремонтно-будівельні набори

Ольга Ворошилова
Олександр Гордієнко

Про це кореспондентам 
розповіла староста сіл Лимани та Лупареве Наталія Панашій.
"До цього будівельного набору входить комплект рейок 20-ка, комплект рейок 40-ка, шурупчики і цвяхи, монтажна піна, лист ОСБ, трохи цвяхів і скотч. Дійсно, підтримка начебто і невелика, але для людей у селі, в якому немає жодного господарчого магазина, це дуже-дуже сьогодні необхідно і актуально", — розповіла Наталія Панашій.
Також до набору входить плівка, по вісім метрів на будинок. В одні руки видають по двадцять рейок двох типів, брезент розміром п'ять на чотири метри тощо. За таким набором приїхав Валерій. 
"Ну, в порівнянні з іншими будинками, то в нас ще… нам пощастило. Ну, як… Є і наскрізні дірки на стелі, паркани відповідно, скло, двері… Як можемо, так і ремонтуємо", — сказав житель Галицинівської громади Валерій.
Вантажівку повну рейок, на які чекав Валерій, селяни розвантажили за 15 хвилин. 
Одночасно рахують рейки, відміряють плівку, роздають монтажну піну, брезент. Свої ремонтні набори уносили поетапно руками, вантажили на мотоцикли з візками, в автомобільні причепи.
Людям, які не в змозі довезти свій набір додому самотужки, допомагають сусіди. З серпня, коли благодійники почали привозити сюди ремонтні набори, їх роздано понад 300.
 
"Жителі потроху повертаються до вільного життя". Як триває 
 на Миколаївщині
Обшуки та провокації. 
 на херсонсько-миколаївському напрямку
Деокупована Миколаївщина: як 
 до життя