"Волонтерство мотивує": харків'янка бореться з онкологією та допомагає бійцям

Ірина Гнатюк
Альона Рязанцева

На початку лютневого вторгення Марина перевезла склад волонтерського центру "Укроп-хол" додому. Тепер там збирають допомогу військовим.
"Ліжка, намети, форма, наплічники, сумки. Усе, що стосується екіпірування, тактичне — усе це привозилося, роздавалося, тому що це дійсно потрібно", — розповідає волонтерка.
Влітку 2022 року Марина 
, що хворіє на рак. Зараз жінка проходить курс хімієтерапії. Каже, попри свій стан, не припинить допомагати бійцям.
"Для мене волонтерство вже давно — спосіб життя. Я прекрасно розумію, що інакше не можу. Наша команда та взагалі ми всі такі божевільні. А як? Війна. Коли ти допомагаєш родинам загиблих, це тема болюча, коли ти постійно про це думаєш — ти у цьому живеш", — каже Марина.
Марина волонтерить з 2001 року. У жовтні отримала відзнаку Церкви Іоанна Богослова. Нагороду вручили отець Віктор та владика Митрофан, розповідає волонтерка: "Це орден від нашої церкви, не державний. Але для мене він важливіший, тому що це, як би вам сказати, за людяність". 
"Напевно, у моїй ситуації з онкологією, я так думаю, що якийсь щит у мене тепер є. Фізично дуже важко. Коли у тебе не той стан, коли ти просто з ліжка не можеш встати... Волонтерство, уся ця допомога мене мотивує. Я себе заставляю встати, я заставляю себе робити це, тому що інакше не можна. Тому що це важливіше", — говорить Марина.
За роки війни Росії проти України за участі волонтерки у Харкові на міському кладовищі створили меморіал Слави для полеглих бійців. З’явилися меморіали на стінах храму Іонна Богослова на честь Героїв Небесної сотні та загиблим у теракті біля Палацу спорту. 
"Я не одна. Зі мною команда. І команда потужна", — каже Марина.