Для сина на передову: на Черкащині дві сім'ї разом виготовляють окопні свічки

Сніжана Калюжна
Ірина Філенко

 
 
Волонтер Андрій Гузайров розповів: потреба нині у воску та парафінові – величезна. За словами його дружини Тамари, – це найцінніша основа волонтерських виробів:
"Його йде багато, і це такий матеріал, який не завжди можна десь дістати. Звичайно, дуже добре, коли дають якісь огарки свічок – це дуже добре економить кошти, і можна за ті кошти щось інше купити".
 
 
Допомагає подружжю Гузайрових – родина Пелихів. Доньки сімей Даша та Маша працюють над спаковуванням окопних свічок:
"Розумієш, що допомагаєш військовим, завдяки їм ми у нас тут мирно. Ми допомагаємо, отак потрошку креслимо уже ціле літо".
 
Батько Даші та сусід Гузайрових – Володимир Пелих – слюсар, який сконструював станок для обрізання банок. З його допомогою робота рухається швидше:
"Пробували болгаркою обрізати, але у руках дуже небезпечно, а тут, у станку, все захищене, що туди пальці ніяк не попадуть".
Своїм помічником Володимир називає таксу Мортіса. Поки волонтери працюють, пес крутиться навколо них:
"Сусіди, Тома з Андрієм, вони почали це робити, ми підхопили цю тему, тому що ми сусіди і треба допомагати".
 
 
Дружина сусіда Андрія — Леся каже: щовечора після роботи у цій бесідці дружно працюють та говорять про тих, хто захищає країну від ворога:
"Велика подяка цим хлопцям, матерям, жінкам, за синів, які захищають. А ми, чим можемо, тут допомагаємо, як можемо. Обов’язково буде перемога, а ми як можемо, так її й наближаємо".
Волонтер Андрій Гузайров розповів: їхній з дружиною син-військовий на власному досвіді переконався в ефективності зроблених батьками окопних свічок, розповів Андрій:
"Дуже задоволений, дуже йому сподобалося, говорить: чай гріли, каву заварювали. Коли син сказав, що дуже хороша річ, то в мене було таке піднесення і я ще більше став крутить".
Намагаються завантажити себе роботою зранку до вечора, додала його дружина Тамара. А будь-яка робота для перемоги – відволікає від важких думок:
"Для мене тригером стало те, що син там. І йому потрібна допомога. І я постійно згадувала, що якщо він ту свічку аби мав, можливо, він би під Херсоном і на Миколаївщині не мерз, коли було так холодно".
Батьки пишаються своїм сином та розповіли, що нещодавно його нагородили орденом за мужність III ступеню. 
Повне відео:
 
 