Листівки незламності. Луганчанин Сергій Глотов знімає в Антарктиді пінгвінів, аби зібрати гроші для бійців під Бахмутом

Антон Степура

За словами Анастасії, комплект складається з п'яти поштівок та листа з підписами членів української експедиції, які наразі знаходяться в Антарктиді. Його надсилають за донат. 
До проєкту готувались заздалегідь: полярники підписали картки та віддали колегам, які повернулись з попередньої експедиції. Потім до них додали листівки з фотографіями, які зараз в Антарктиді робить Сергій Глотов. Їх друкують вже в Україні.
"Вони просто чекали свого часу. Тепер, коли в Сергія набралось достатньо матеріалу, багато гарних фотографій, ми вирішили зробити серію. Ці пінгвіни, я сподіваюсь, — лише перша серія", — розповіла Анастасія
Глотова додала, що перший пробний тираж склав тисячу листівок: двісті наборів по п'ять листівок. Гроші для друку наборів надала меценатка з Великобританії. 
В майбутньому планується серія поштівок з антарктичними ссавцями: тюлені, морські котики, морський слон, морський леопард. А ще хочуть випустити листівки з птахами, краєвидами і, можливо, пінгвіняток.
Анастасія розповіла, що отримали донати та надіслали понад 70 наборів листівок. Ще частину роздали тим, хто надавав допомогу армійцям раніше, а також подарували іншим волонтерським проєктам. 
Наразі волонтери збирають на автівку Nassan X-Trail для 123-го окремого піхотного батальйону. Зі 180 тисяч вже зібрано 106 тисяч. За донат на авто в розмірі 200 гривень — дарують набір з 5 листівок з фото пінгвінів-шкіперів, за 500 гривень — 5 листівок з фото та листівку, підписану учасниками 27-ї української антарктичної експедиції.
Анастасія Глотова зазначила, що на цьому зборі зупинятись не планують і будуть оголошувати нові. 