Переселенці з Херсонської області отримали у Миколаєві ковдри та брикети для опалення

Крістіна Лупаїна
Олександр Гордієнко

Про це кореспондентам 
 розповіла волонтерка благодійного фонду "Герої України" Анна Василенко.
"В нас було 100 ковдр, їх в принципі й 100 людей перемістилося. Ми всіх повністю стовідсотково забезпечили ковдрами. І про брикети, це 16 родин, приблизно по 500-600 кілограмів брикету отримала кожна родина. Що в еквіваленті становить приблизно два кубометри дров", — каже Анна Василенко.
Ініціативу планують подовжити у січні, розповідає волонтерка.
"У нас передбачене придбання електроковдр та електропростирадл. Також портативні газові плити. Забезпечуватимемо ВПО міста Миколаєва. Так само є заявки й від переселенців з Херсонської області", — каже Анна Василенко.
Сергій та Лілія виїхали з Таврійського через масовані обстріли навесні. Розповідають, що за добу спалюють близько трьох відер брикетів. Сергій їх зберігає в підсобному приміщенні.
"Тягу відрегулював і потихеньку горить, тепло дає. У кімнаті 22 градуси. Ну, це тільки зранку затопили", — каже переселенець Сергій Кірякаян.
Близько десяти сімей з Таврійського живуть на одній вулиці.
"Ми дуже вдячні всім фондам, всім волонтерам і церквам, які нам дають продукти, і оці ковдри, і подушки, і все. Якби не ці фонди, я не знаю, як би ми вижили. Ми тікали, в чому стояли. Приїхали сюди, це був квітень — дощі, холодно. Так нас бомбили, що вже не можливо було", — розповідає переселенка Людмила.
Брикети та ковдри закупили за грантові гроші, їх виділили на програму "Зимостійкість Миколаївщини". Ще 20 тонн паливних брикетів відправили в Снігурівську громаду, частину віддали в "Пункти незламності" Миколаєва.
Ракетний обстріл України 29 грудня: 
 на Миколаївщині. Хроніка подій
На Миколаївщині вночі 
 у Баштанському районі
Миколаївські лікарні 
 пацієнтів із Херсона — начальниця управління охорони здоров’я