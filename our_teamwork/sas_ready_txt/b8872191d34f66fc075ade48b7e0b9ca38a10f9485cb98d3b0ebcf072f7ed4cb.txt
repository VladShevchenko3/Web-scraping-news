Кошти з концерту — на потреби захисників: як черкаські музиканти допомагають ЗСУ

Марина Денисенко

Під час війни потрібно підтримувати місцеві волонтерські ініціативи та допомагати силам оборони України задля перемоги, прокоментував Роман Чуприна.
 
 
 
За словами Романа, частину коштів регулярно зі всіх своїх концертів їхня команда передає волонтерам, зокрема Анні Сакун, які закривають потреби українських військових.
"Нещодавно у нас був концерт у Черкасах, на якому ми знову збирали гроші. Ці кошти ми передали волонтерці Анні Сакун", — розповів Роман.
 
 
Марія з Черкас ходить на всі концерти гурту і донатить на ЗСУ.
"Мені подобається їхня музика і що це караоке-бенд. У них класні пісні й голоси. Я доєднуюся до допомоги, коли є можливість. Моя сестра навчається в школі, то ми й туди здавали макулатуру, гроші від якої адресували на ЗСУ", — розповіла дівчина.
За словами її подруги Анни, їм подобаються пісні й те, що гурт створювався як доброчинний на підтримку захисників та захисниць України.
"Ми з Марією ходимо на цей гурт із найпершого їхнього концерту, який був у Черкасах влітку в укритті. У них веселі пісні. Вони самі пишуть. Ми донатимо, коли маємо змогу",  — прокоментувала Анна.
 
 
Волонтерка з Черкас Анна Сакун 
: кошти планують витратити на придбання посуду військовослужбовцям.
"Мали зворушливу до сліз зустріч з Данею Кривком.  Даня — учасник гуртів «Жарти в сторону» та SHUFFLE. Даня та гурт SHUFFLE вчергове зіграли концерт і зібрали завдяки своїй творчості кошти на підтримку ЗСУ. Хлопці вирішили ці кошти спрямувати нашій волонтерській ініціативі. Раніше — на закупівлю термоустілок для військових, а нині — на актуальний запит щодо придбання посуду бійцям підрозділу ССО, яким нині допомагаємо", — пояснила Анна Сакун.
 
 
 
Зі слів волонтерки, мають терміновий запит на металеві тарілки, ложки й кухлі для бійців підрозділу Сил спеціальних операцій. 
"Хлопці вже побували в пеклі. Тут — на ротації. Більшість повернулися живими. Думаю, забезпечити їм умови для харчування — це щонайменше, що ми можемо для них зробити! Силами нашої волонтерської ініціативи й коштами, що лишилися зі збору попереднього підрозділу, ми придбали 89 тарілок. Зможемо подужати ще стільки ж ложок. Потрібно купити ще: 311 тарілок, 311 ложок, 400 кухлів", — пояснила Анна Сакун.
 
 
Гурт SHUFFLE планує продовжувати доброчинні концерти на підтримку ЗСУ, розповів вокаліст Іван Деркач.
Учасники гурту