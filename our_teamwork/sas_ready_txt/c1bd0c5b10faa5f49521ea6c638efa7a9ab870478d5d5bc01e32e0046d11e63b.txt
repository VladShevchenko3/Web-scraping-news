Миколаївські волонтери привезли 10 тонн гуманітарної допомоги в села Херсонщини

Ольга Ворошилова
Валентина Гурова

Про це кореспондентам 
 розповів начальник Новокаховської міської військової адміністрації Валерій Бурсенський.
"На правому березі два населені пункти — це Козацьке та Веселе. Вони розташовані з двох сторін дороги, яка веде прям на ГЕС, і два села розташовані прям біля Каховської ГЕС. Дуже важко, там електроенергії немає, відповідно насоси не качають воду. Немає електроенергії, відповідно не працюють газові котли. Тобто можна грітися тільки якимись пічками, буржуйками, але є питання дров, яких теж тут немає, бо це степи", — начальник Новокаховської міської військової адміністрації Валерій Бурсенський.
У села Новокаховської громади доставили 10 тонн допомоги: продуктові набори, теплі ковдри, хліб тощо. За словами керівника мережі "Сталеві мурахи" Олександра Ухмановського, такі поїздки — це поєднання волонтерів, влади та бізнесу.
"Ми забезпечили ліки, рятівні ящички, ящики гігієни для сільських громад. Ми забезпечили взаємодію з бізнесом, підприємство "ПАЄК" надало нам вантажівки, якими ми дісталися сюди. Тобто три гілки суспільства з’єдналися для допомоги цим найбільш потерпілим, на мій погляд, від російської окупації селам Херсонської області, які постійно під обстрілами", — розповів Олександр Ухмановський.
Розвантажують гуманітарку місцеві жителі. П’ятнадцятирічний Славко пригадує, із окупантами доводилось часто спілкуватись, його залякували підвалом та погрожували розбити телефон за український прапор у ньому. Нині, говорить хлопець, буває дуже лячно.
"На 500 метрів стріляють з автоматів, з кулеметів. Іноді страшно. Коли сильно стріляють біля будинку, тоді йду в підвал. Були буряти, говорили горілку їм в магазині купити, тому що їм не хотіли продавати. Просили купити. Не купили — порізали сідло на мопеді", — розповів Славко.
За словами місцевих, гуманітарна допомога — чи не єдине джерело надходження продуктів тут. Зняти готівку з карток можливості немає, та і магазинів, де можна придбати необхідне, також.
"У нас немає, де речі придбати, тільки з гумдопомоги. Люди збирають і нам привозять сюди. У нас дуже багато будівель, таких, що немає вікон, дахів. Потрібна плівка. Зрозуміло, що шифер нам не дадуть, адже ніхто на дах не залізе і не ремонтуватиме. Хоча б будматеріали, щоб позакривати вікна", — каже жителька Новокаховської громади Марина.
. На Миколаївщині підписали меморандум про взаєморозуміння
У мене немає дому. Як 
 під час війни у Миколаєві
На деокупованій Миколаївщині правоохоронці 
, який загинув під час обстрілу
 