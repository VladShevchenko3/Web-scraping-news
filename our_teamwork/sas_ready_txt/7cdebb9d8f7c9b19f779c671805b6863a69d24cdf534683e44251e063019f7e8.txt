У Херсоні відбулась благодійна акція до Дня святого Миколая

Суспільне

Херсонка Тетяна разом з сином Єгором у День Святого Миколая у клубі волонтерів. Вранці хлопчик традиційно знайшов подарунки під подушкою — пазли та солодощі. Тепер прийшли за одягом. З ним розповідає жінка, нині важко. Про акцію Тетяна дізналась від сусідки
"Одяг, курточку хочу сину та племіннику, але розмір трохи не підійшов. А так, може, якась допомога. Може, хімія, бо з цим зараз дуже важко. Продукти поки що є, а ось засоби гігієни та речі — з цим трохи важче", — говорить Тетяна Сутула.
Святкову акцію допомогли влаштувати волонтери з усієї України, розповів голова Херсонського клубу волонтерів Володимир Сагайдак.
"Сьогодні ми даємо одяг, продукти харчування для сім'ї, для маленьких дітей, памперси. У мене вже є тривога, що ми не зможемо дати всім допомогу, тому що ми не знаємо, скільки в нас дітей, скільки живе в місті. Є багатодітні сім'ї, які не виїхали. Тому я б сказав, ця акція чотириденна - вона моніторингова", — каже Володимир Сагайдак.
Херсонка Анастасія Спічак прийшла обрати подарунок для доньки Даші. Дівчинка очікує на сюрприз, розповіла жінка.
"Дітки ждуть подарунки, солодощі — день такий, хоч чимось порадувати дітей. Мандарини та солодке знайшли під подушкою", — говорить Анастасія Спічак.
Волонтери херсонського клубу говорять — через безпекову ситуацію в місті, обрати подарунок батьки можуть самостійно за наявності документів на дитину.