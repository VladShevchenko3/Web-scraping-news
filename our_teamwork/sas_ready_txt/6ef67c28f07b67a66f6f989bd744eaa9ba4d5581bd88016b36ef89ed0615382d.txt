На Вінниччині господині готують вареники для бійців

Віталій Бондарєв

На волонтерській кухні працюють десять господинь. 
У Валентини Кучерук троє синів. Один зараз захищає Україну, інший за кілька днів теж піде на війну, менший ще навчається.
На фронті і син Світлани Станіславенко. Суспільному жінка розповіла, готувати сюди приходять за день або за два до загрузки автівки з провізією для захисників. За раз наліплюють до трьох тисяч вареників.
Аби у захисників були сили нищити загарбників, у вареник кладуть багато начинки, а ще заговорюють його на перемогу, каже Ніна Оксаненко.
Варять їх у двох каструлях по 50 штук, каже пані Валентина. Саме вона відповідає за готовність вареників. Опісля, їх добре змащують шкварками.
Окрім вареників для бійців готують тушкованки, налисники, голубці та випічку. Продуктами забезпечує староста Олександр Деревенко.
Готову продукцію забирає волонтер Михайло Бузін. Приїздить раз на тиждень. Вантаж відправляють переважно на Донеччину.
Готуватимуть для українських оборонців, кажуть господині, допоки у цьому буде потреба. Не здаватися та не опускати рук їх надихає робота ЗСУ та вдячність бійців.