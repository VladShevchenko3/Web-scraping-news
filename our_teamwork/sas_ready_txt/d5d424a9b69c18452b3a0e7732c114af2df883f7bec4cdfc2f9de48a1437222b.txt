Як волонтер зі Швейцарії допомагає плести маскувальні сітки у Чернівцях

Маргарита Олійник

У Швейцарії Рафаель працює у готелі — допомагає українцям знайти роботу. Чоловік трохи знає російську, тому на початку повномасштабного вторгнення допомагав українцям за кордоном з перекладом. Згодом навчився плести маскувальні сітки. 
У готелі Рафаель працював з дівчиною з України. Вона розповідала йому про війну, а коли повернулася до Чернівців, то надсилала фото про те, як волонтерила сама. Рафаель каже, що тоді й вирішив поїхати до Чернівців й плести сітки там.
До пункту плетіння сіток Рафаель приходить щодня. Працює з десятої ранку до восьмої вечора. За два тижні сплів до шести сіток – переважно зеленого та білого кольору. Їх можуть використовувати військові для маскування техніки.
Зараз Рафаель повертається у Швейцарію, втім наступної відпустки планує знову приїхати до Чернівців й волонтерити. 
Після 24 лютого запит на маскувальні сітки зріс, а черги на захисні костюми великі. Волонтерка Олена Харитонова розповідає, що сітки замовляють військові з Бахмуту, Соледару,  а також Запорізького та Харківського напрямків. Їх військовим доставляють волонтери.