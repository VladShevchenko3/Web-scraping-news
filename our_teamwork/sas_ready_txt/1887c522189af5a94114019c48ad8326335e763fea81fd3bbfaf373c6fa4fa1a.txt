Як працює філія Координаційного штабу з питань поводження з військовополоненими на Миколаївщині

Світлана Кльосова
Тетяна Мілякіна

Про те, як функціонує штаб та як допомагають військовим, які повернулися з полону, в телеграм-каналі
уповноважена з питань поводження з військовополоненими Ганна Замазєєва.
Миколаївська філія штабу — перша в Україні. Тут відбуваються особисті зустрічі з колишніми полоненими та їхніми сім’ями. Їм надається психологічна та соціальна підтримка.
"Ми почали надавати будь-яку юридичну підтримку родинам з усіх питань, з якими стикаються: компенсації від держави, робота з військовими частинами, зі слідчими, адвокатська допомога. Іноді дівчата, хлопці яких потрапили в полон, звертаються: в цивільному шлюбі народилася дитина, ми намагаємося допомогти правильно оформити всі документи, щоб ці родини могли отримувати фінансове забезпечення", — розповідає уповноважена з питань поводження з військовополоненими.
Окрім цього філією започатковано обласні програми фінансової допомоги. Зокрема для дітей.
"Виділяємо 10 тисяч гривень на одну дитину на оздоровлення. Дуже проста процедура: протягом двох тижнів з моменту звернення людина вже отримує ці гроші. Ми надаємо родинам медичну, гуманітарну допомогу", — говорить Ганна Замазєєва.
Щоб зрозуміти потреби, фахівці координаційного штабу спілкувалися безпосередньо з колишніми військовополоненими. Одним з нагальних постало питання реабілітації. Так створили реабілітаційний центр, де надають допомогу з повернення до звичного життя. За словами Ганни Замазєєвої, на рівні міністерств зараз розв'язується питання щодо військово-лікарських комісій та інших військових обмежень.
"На сьогодні у нас є перший хлопець, який реабілітується на базі Миколаївського регіону та нового реабілітаційного центру. Після полону у бійця повністю атрофовані вушний нерв, рука, проблеми з нирками, була двічі зупинка серця, — все це зараз діагностується, надається підтримка організму, щоб повернути його до повноцінного життя. Він вірить, і ми віримо, що зможемо повністю його поставити на ноги", — говорить керівниця.
Серед співробітників штабу окрім юристконсультів та представника уповноваженого з прав людини в Миколаївській області працюють люди, які мають безпосереднє відношення до військовополонених — члени їхніх родин.
"Одним з юристконсультів працює дівчина, у якої чоловік у полоні. Інша жінка, особистий консультант, надає і психологічну підтримку. Вона втратила чоловіка, сина, рідного брата, тобто вона знає все, що переживають люди, коли не можуть отримати доступ або інформацію про близьку людину, яка перебуває в полоні. Всі ці люди зараз працюють, живуть життям родин, які опинилися в цій ситуації", — розповідає уповноважена.
За словами, Ганни Замазєєвої, південна філія Координаційного штабу з питань поводження з військовополоненими дала змогу зняти навантаження зі столичного штабу та надавати допомогу локально.
Майже рік на Миколаївщині 
 з розмінування територій та знешкодження боєприпасів
У Миколаєві протягом доби
 — водоканал
Двох жителів Снігурівки 
 з окупантами — прокуратура