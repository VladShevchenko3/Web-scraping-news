У Житомирі волонтери передали військовим ЗСУ системи для скидання боєприпасів з дронів

Антоніна Тугас
Олена Слободенюк

За його словами, загалом, вони планують передати військовим тисячу таких систем.
"Ми разом з обласною військовою адміністрацією та Житомирською міською радою передаємо ці системи для ЗСУ. Такі системи збільшують кліренс дронів на 15 міліметрів. Вони потрібні для дронів DJI Mavic 2, DJI Mavic 3, Autel EVO Lite, Autel EVO II. Впевнені, що допоможуть нашим збройним силам", – говорить Донатас Піскун.
 
"Для нас ця допомога означає швидку перемогу, – каже військовослужбовець 95 окремої десантно-штурмової бригади Артур. – Це надзвичайно важливо і корисно для військових цілей. Сама система скиду закріпляється на дроні і спрацьовує від світла – там стоять світлові датчики. Коли на дроні вмикається світло, спрацьовує датчик, який скидає "подарунок". Звичайна граната не буде вистрілювати на 100 метрів, але у радіусі 15 метрів вона точно наробить оркам біди".
 
 
"Основне завдання таких систем скиду – зменшення популяції наших ворогів. Щоб вони не вбивали наших бійців, наших громадян. У вмілих руках ця система досить ефективна, і наші бійці щодня це доводять", – розповів оператор дронів громадської організації "Ліга сприяння обороні" Олександр.
Усі передані волонтерами системи відправлять на передову.
"Не тільки штурмові війська отримають це спорядження для дронів, а й Головне управління розвідки оборони України і мої колеги зі Служби безпеки України, які виконують завдання на лінії розмежування та безпосередньо глибоко в тилу ворога. З початком війни і вже не вперше ми не перестаємо передавати і турнікети, і дрони, і "Валькірії", – каже голова Житомирської ОВА Віталій Бунечко.
"До цього гуманітарний хаб передавав велику кількість дронів. Сьогодні передає ось це обладнання. І всі ці кроки наближають нашу з вами перемогу", – сказав Житомирський міський голова Сергій Сухомлин.
|
|
|
| 