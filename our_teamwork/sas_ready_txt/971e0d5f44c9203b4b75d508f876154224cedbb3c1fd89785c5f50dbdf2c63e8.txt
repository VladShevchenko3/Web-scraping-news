У Миколаєві місцевий житель власноруч виготовляє міношукачі для ЗСУ

Денис Бобков
Валентина Гурова

Про це волонтер розповів кореспондентам 
.
Глибина пошуку металошукачем, який виготовив Максим, залежить від розміру предмета під землею. Якщо великий "млин", то дістає на метр, говорить чоловік. Прилад працює автономно до 35-ти годин. Вага — 1,2 кілограма. Робота кропітка та займає багато часу.
"Кожен компонент розташувати, запекти, оглянути через мікроскоп, обмити плату, прошити її, перевірити — це все час. Закупка компонентів, а зараз проблеми, знайти важко їх", — розповів чоловік.
Робити металошукачі Максим почав ще до повномасштабного вторгнення, тоді це було його хобі. Разом із друзями займався пошуками старовини. А бувало, що знаходили боєприпаси часів минулих війн.
"Багато боєприпасів знаходили. А так, ми намагались не по "війні" ходити, а по античному. Тобто є римські монети, є царські монети тощо", — розповів волонтер.
Максим розповідає, спілкувався із військовими, які користуються його приладами, вони задоволені якістю. Сапера із псевдо "Бобрик" та його підрозділ працюють на Херсонському напрямку, використовують міношукачі, виготовлені волонтером. Результати — боєприпаси різних калібрів та вибухонебезпечні "сувеніри" різного призначення. Залишають їх в абсолютно різних місцях, говорить сапер.
"Найнеочікуваніші місця — це "двохсоті", це бліндажі. В посадках дуже багато заміновано. Якщо вони (російські військові — ред.) мінують, то мінують дуже щільно — якщо є одна міна, значить є їх 10-20 ще на тій же ділянці", — розповів сапер.
При сигналі металошукача сапер починає працювати обережніше, говорить "Бобрик". Під час роботи бувають форс-мажори.
"Ламаються, пошкоджуються, тому що є розтяжки, міни, як ПФМ-1 чи 1-С, вони дуже маленькі, а 1-С — це з самоліквідатором. Я буду йти, як у мене це трапилось, самоліквідатор спрацював в той самий момент, коли я був біля неї. І котушка моя зіпсувалась. Ну, слава Богу, я залишився живий і неушкоджений, тому що там могла б бути моя нога", — розповів "Бобрик".
Міношукач сапера полагодить Максим. Чоловік говорить, волонтери також зацікавлені в якнайшвидшому розмінуванні деокупованих територій.
"Швидше розмінувати території, щоб швидко поїхати в Херсон, Снігурівку і різні села, щоб ми могли гуманітарку туди возити. Щоб швидше це все звільнити від нечисті", — сказав Максим.
Міношукачі Максим планує робити доки на це є запит від військових.
Ймовірно РФ 
 Кінбурнську косу, що на Миколаївщині — ISW
Протягом доби армія РФ 
: під вогонь потрапили Очаківська та Куцурубська громади
Відходячи з Миколаївщини, російські війська 
 у Снігурівці — начальник МВА