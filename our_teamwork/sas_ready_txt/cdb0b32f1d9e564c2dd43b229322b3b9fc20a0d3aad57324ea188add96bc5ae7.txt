Поживні та зручні у зберіганні. На Дніпропетровщині волонтери виготовляють енергетичні батончики для військових

Валерія Шостак

У 100-грамові батончики додають подріблені гарбузові, кабачкові та яблучні цукати, смажені волоські горіхи, арахіс, насіння соняшника та вівсяні пластівці. Також додають апельсинову цедру та насіння льону або кунжуту. Виготовляють солодощі без додавання цукру чи меду. 
Такий поживний перекус довго зберігаються, а ще його можна взяти з собою в кишеню, йдеться у повідомленні. 
З продуктами допомагають мешканці громади та волонтери. 
Першу партію батончиків вже передали на фронт. Також волонтери роблять млинці з різними начинками, випікають пиріжки, ліплять вареники та готують сухі борщі й супи. Загалом кухарі передали бійцям понад шість тисяч пакунків борщу, які розраховані на 30 тисяч порцій. Зробили й пісний з квасолею для вегетаріанців.