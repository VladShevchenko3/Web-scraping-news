Нас не зламає війна. Жителька Кіровоградщини впродовж 11 місяців пече булочки для військових

Олена Демчак
Анна Добрань

 
Мені допомагає вся Україна. Найбільше – моя родина – мій чоловік, якого я безмежно люблю, та Олександр – наш син. Перший раз я напекла булочки 28 лютого – на фронт їхав наш сусід, я передала ним булочки, і з цього все почалось. Іноді про це просять їхні матері: "Будь ласка, напечіть. Вони поділили батончик на 20 людей, і хочеться, щоб і він щось приніс в цю роту, бригаду. А я не можу напекти. Ви б не могли?" Можемо і передаємо.
Зараз черга, у мене є графік. Все було б швидше, якби не вимикали електроенергію. Я завжди випікаю 500-600 булочок, зараз менше десь на третину, тому що не встигаю за дві години їх випекти. Буває, що печу два рази в день. Тісто не чекатиме дві години відключень електроенергії, бо воно сходе.
Встигаю пекти булочки, варю борщ, п'ю каву, побігла вивісити стірку на вулицю. Це уже четверта посилка, вчора дві, у понеділок одна і сьогодні буде одна. Ще злакові кульки, медові коржі я напекла і дуже-дуже багато чого іншого.
Фірмовий секрет? Це не секрет, це залежить від самої людини, її бажання. Не кожен буде випікати такими масштабами й ти розумієш, що тобі за це не будуть платити, це чисто від себе. Мені за це нічого не потрібно. Головне, щоб хлопці не були голодні, щоб вони посмакували й відчули запах домівки. Це важка праця: навантаження на руки, спину, важко. Але з хлібом завжди так. Стараємось, бо всі йдемо до перемоги.
Найважливіше в булочці – це гарний настрій, позитив, віра в перемогу. От продукти справді потрібні. Дуже дорого яйця, вершкове масло, ось пішло тільки три кілограми вершкового масла, п'ять літрів молока, дріжджі, ванілін, родзинки, цукерки для начинки – люди допомагають.
Мене не зламає війна. Повірте, буває різне. Я звичайна людина, буває хворію, іноді виникають сімейні суперечки, але я встаю, рівняю спину, завжди посміхаюсь, я йду вперед і буде так до самої перемоги. Я не здамся і не зламаюсь.
 