Декого доводиться вмовляти виїхати. Як волонтери евакуюють людей зі звільнених селищ Луганщини

Анастасія Галасюк

 
Сили оборони України звільнили Невське два тижні тому. Село й досі під постійними обстрілами армії РФ.
“Пошкоджені всі абсолютно будинки, відсотки два, в яких відносно можна жити”, — говорить Євген Дубовіков. 
Проте, не всі люди бажають їхати, каже волонтер, не хочуть залишати будинки та худобу: “Вмовляємо виїхати людей. Записуємо відео родичів і показуємо родичам, які знаходяться в “гарячих точках”.
Волонтери під час поїздок потрапляють під обстріл російських військових.
“Коли була евакуація, був обстріл по колоні, яка вивозила цивільних. Армія Російської Федерації цілеспрямовано обстрілювала цивільних. У двері влучив уламок і в задню будку”. 
З Невського жителів вивезли до шелтера у Слов`янську. Далі, за словами Євгена, їм допоможуть виїхати в інші регіони країни або за кордон.
Найближчими днями Дубовіков разом з волонтерами планують їхати до Макіївки, що на Луганщині. Сили оборони повернули контроль над селом 13 листопада. 
 