Зведення будинку для запоріжців, які втратили житло через ракетну атаку, вийшло на фінальну стадію

Суспільне

Якщо не грошима, то хоча б власними руками допомагає будівельникам господар одного зі зруйнованих будинків Олександр. Каже: протягом останнього пів року двічі відчув, що дива таки трапляються — 25 травня, коли залишився живим у зруйнованому вщент російськими загарбниками будинку. Й тепер, коли будівництво його нового житла наближається до завершення.
Котли встановили у кожній із двох квартир. Це був єдиний прийнятний варіант для опалення цього будинку на дві сім’ї, каже волонтер Роман Касьян.
“Народне будівництво”, як його між собою називають волонтери, ведеться спільним коштом міжнародних партнерів, а також українських благодійників і всіх небайдужих людей. Зібрано понад 900 тисяч гривень, із них на будівельні роботи витрачено 720 тисяч. 
Розпочали будувати у вересні, до початку зими звели й накрили дахом будівлю, всередині вставили вікна й двері, проклали каналізацію. Зараз компанії-підрядники будують міжкімнатні перестінки, а ззовні завершують утеплення будинку.
Завершити будівельні роботи волонтери планують вже наприкінці грудня й запросити на входини всіх, хто, навіть незначними внесками, профінансував це будівництво.
Це — пілотний проєкт із відновлення зруйнованого житла запоріжців. З Нового року волонтери планують зводити подібні двоквартирні будинки родинам переселенців.
, — каже Олександр Бережний, директор БФ "Волонтерський центр "Паляниця". 