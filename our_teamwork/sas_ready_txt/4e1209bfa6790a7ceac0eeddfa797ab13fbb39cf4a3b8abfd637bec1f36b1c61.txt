"Бути волонтером – це право, а не обов’язок", – Верховна Рада ухвалила законопроєкт, який спрощує реєстрацію волонтерів

Ксенія Рекун

Реєстр волонтерів існує з 2014 року, він називався початку реєстр волонтерів антитерористичної операції, потім назва розширювалась. З’явились у нас волонтери як реакція на агресію Росії, які забезпечували ЗСУ, у тому числі збираючи кошти на власні особисті рахунки, витрачаючи їх на підтримку Збройних Сил. Виникла потреба ще тоді звільнити ті рахунки від оподаткування.
Хоч реєстр існує з 2014, зрозуміло, що з початком повномасштабної агресії 24 лютого кількість таких волонтерів зросла в десятки разів – тих, хто збирає кошти на особисті картки.
Проте процедура реєстрації в цьому реєстрі була не досить складна, але потребувала кілька фізичних відвідувань банку, потім податкової. Ми це спростили і законом дозволили, щоби це було можливо в тому числі й онлайн, тобто ми економимо час волонтера.
Є волонтери, які знаходяться за кордоном, збирають на українську картку кошти, витрачають їх там на підтримку наших воїнів, але які фізично не в Україні. Ну і взагалі час волонтера цінний, і просто витрачати його на те, щоби просто взяти довідку в банку, потім цю довідку віднести в податкову, хоча по суті, в довідці вказується рахунок, який ти й сам можеш вказати. Копію ідентифікаційного коду нести в податкову, хоча податкова має всі ідентифікаційні коди – також сумнівна історія.
Зараз, поки закон ще не підписаний президентом, поки не приведені нормативні документи у відповідність до цього закону – ще по старій схемі. Тобто ви запитуєте довідку в банку про відкриття вашого благодійного рахунку, на який ви збирали кошти, і цю довідку разом з заявою несите в податкову. І ще місяць, щоби Кабмін привів свої нормативні акти у відповідність до цього закону і створив можливість робити онлайн.
 
 
Необхідно, щоби податкова дала чітке роз’яснення з приводу військовослужбовців (або їхніх родичів), які збирали на власні картки. Бо по суті військовослужбовець є набувачем цієї благодійної допомоги відповідно до податкового кодексу, але він інколи виконує функції того ж волонтера. Тож чи має військовослужбовець бути в реєстрі волонтерів? На мій погляд, не має. Але я ще чекаю роз’яснення від податкової, якщо його не буде, то ми чітко це ще законом зафіксуємо. Друге питання – звітність. Чи буде запитувати податкова якісь підтверджуючі документи чи ні. У податковому кодексі ми ще раніше звільнили від будь-якої звітності з 24 лютого по 1 травня. А далі яка процедура подання звітності – податкова також ще має розказати.
Коли ти збираєш картки на власний рахунок – є моніторинг банку. Після якоїсь великої суми він може включитися і запитати походження коштів. І тоді можна показати довідку з реєстру волонтерів, збираючи на власні картки. І цього банку достатньо, щоби моніторинг банку пропускав операції та не мав подальших питань. В принципі, чимало історій, коли банку навіть без реєстру волонтерів достатньо того, що ти кажеш: «Я волонтер, ось мої пости, де я проводжу публічний збір» і банк самостійно, навіть без реєстру волонтерів пропускає такі операції.
Податкова не бачить рахунки фізичних осіб. Податкова включається тільки коли є правопорушення, заява в правоохоронні органи, тільки тоді вона має право взяти інформацію про ваш рахунок.
Якщо волонтер є в реєстрі, він в принципі податковій каже: ось мій благодійний рахунок, на який я збираю кошти, які я витрачаю і який звільнений від оподаткувань.
У податковому кодексі про це не вказано, у податковому кодексі вказано, що звільняється сума, витрачена ЗСУ, а також документально підтверджені витрати, пов’язані з цим. Тобто умовно, якщо ми купили автомобіль військовослужбовцям, і доставили його і у нас є умовно чек за бензин, який ми витратили, то це сума пов’язана з наданням цієї допомоги. Але далі ми у податкової запитуємо: "Що ви можете питати і який формат звітності"? Поки вони ще не можуть дати відповіді на це питання.
У нас законодавство (особливо про гуманітарну допомогу) не готове було до воєнного часу. Воно прийняте у 1999 році й взагалі там немає поняття "воєнний час". І ті процедури, які є в Законі, вони абсолютно не відповідають тому, що відбувається під час повномасштабної війни. Зараз ми ці всі речі врегульовуємо із принципом, щоби, по-перше, було все просто по доставці, по завезенню допомоги, щоби не створювати проблеми для волонтерів. По-друге, щоби максимально звільнити волонтерів від якоїсь можливої відповідальності.
Бути волонтером – це право, а не обов’язок. За факт відсутності волонтерів у реєстрі жодної відповідальності немає.
Податкова включає в реєстр усіх, хто каже: "Я волонтер, ось мій рахунок". Тут питання про умовно недобросовісних волонтерів або тих, хто проводить підприємницьку діяльність, не зареєстрований як фізична особа підприємець, чи як ТОВ, проводить підприємницьку діяльність та отримує прибуток на власні картки, а видає себе за волонтерів. Тобто, щоби це не було механізмом для не доброчесних людей, які будуть просто ухилятися від податків.
Моя позиція така, що ми маємо максимально зробити амністію для волонтерів. Я й займаюсь цим питанням через те, що важливо, щоби жоден волонтер, який дійсно допомагав у нашій майбутній перемозі, не ніс жодної відповідальності, бо це буде дуже погано для країни.