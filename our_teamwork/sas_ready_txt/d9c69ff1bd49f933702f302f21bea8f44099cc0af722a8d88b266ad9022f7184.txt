З колядками та піснями. На Миколаївщині жителі двох сіл отримали гуманітарну допомогу

Ігор Горбатенко
Олександр Гордієнко

— 
Про це кореспондентам
розповіла староста сіл Лимани та Лупареве Наталія Панашій.
За словами Наталії Панашій, вівторок у селах — хлібний день. Гуманітарну допомогу привозили військові, волонтери, ще частину надала сама громада.
Біля напівзруйнованої сільради о десятій ранку зібрались майже сто людей. Продукти роздавали на кількох локаціях. Хліб видавали з мікроавтобуса, консерви — з сільради, теплі та дитячі речі розклали на концертному майданчику. 
На порозі сільради учасники самодіяльності заспівали колядки. Це перший творчий захід у селі від початку війни.
"Сиділи, з підвалу не вилазили. Дуже наші дівчата гарно співали. І ми підспівували теж", — сказала жителька Лиман Лариса.
Як розповіла Наталія Панашій, продукти в селі роздають кожні два тижні, а колядники заспівали вперше.
"Дійсно, хочеться вже відчути дух той, що ми святкували. Але це свято в нас зі сльозами на очах. Ви бачили, як наші люди плакали, тому що зазвучали українські пісні і всі відразу відчули те, що зараз у нас війна", — сказала Наталія Панашій.
Місцеву жительку Раїсу цікавили дитячі речі. Жінка живе в Лиманах, а її донька з онучками на заході Україні. Туди й відправить те, що сьогодні збере.
"Одежу. Оце така маленька, на чотири-п’ять рочків. Дещо вибрали собі. Дякуємо на цьому", — розповіла Раїса.
Попри те, що в селах багато розбитих будинків, а деякі селяни вимушені були переїхати до сусідів, жителі збирають гуманітарну допомогу для села Олександрівка, яке було в окупації. Несуть до сільради хто що може. Здебільшого це домашня консервація. 
Днями зібране відправлять до місця призначення.
. На Миколаївщині після російського обстрілу чоловік не міг вийти з власного будинку
На Миколаївщині тривають роботи з
 російських обстрілів
 на Миколаївщині через російські обстріли