Гостинці в Бахмут до дня Святого Миколая: у Сумах зібрали подарунки для військових

Ігор Стрельцов
Крістіна Члек

Світлана Дубовик — завідувачка бібліотеки №3 у Сумах. Разом з юними читачами вони робили для бійців окопні свічки. Про специфіку їх виготовлення говорить:
"Вона горить 3-4 години, вона не має бути такою високою. Таку високу банку потрібно обов’язково зрізати, потрібно правильно розрізати картон, потрібні оці гнотики, він потрібен бути не один, хоча б два-три. Більшість свічок заливається у два етапи: раз проливається, він просідає трішечки, залежить від того, яка якість парафіну буде. Тоді доливається ще". 
Олена Безверха, завідувачка бібліотеки №8, каже, що зайнялася волонтерством з перших днів війни. Вона з колегами більше спеціалізується на сітках та шкарпетках. Зараз підключили ще психологів, щоби ті телефоном могли зняти у воїнів на передовій нервове напруження.
"Збирали білу білизну для сіток. Хлопцям на фронті, де зараз відбуваються найзапекліші бої, це Бахмутський напрямок. В мене є знайомі волонтери, це громадська організація "Добро без меж" і Даша Ігнатенко. Я теж з нею співпрацюю, їх називають "
", вони печуть пиріжки і ми віддаємо через них і шкарпетки плетені, і шили шкарпетки, є жіночка, яка шиє шкарпетки", — розповідає пані Олена.
До бібліотек зносили горіхи, варення, цукерки, чаї, мед, усе що може порадувати солдат в бліндажах.
Організувала акцію Юлія Заговора, директорка міської бібліотечної системи.
"Була оголошена акція до Дня Святого Миколая на підтримку наших захисників – збір різноманітних смаколиків, теплого одягу, шкарпеток. Збирали як бібліотекарі, так і приносили до бібліотек містяни. Також велику участь брали читачі в цій акції. В’язали шкарпетки як працівники нашої системи, вони в нас рукодільниці, молодці, в’яжуть швидше в’язальної машинки. Також діти малювали малюнки з побажаннями", — говорить Юлія Заговора.
За її словами, коробки зі смаколиками мають передати військовим, які відвезуть гостинці з Сум до Бахмута.