Системної роботи щодо безпритульних тварин на деокупованих територіях Харківщини немає — волонтерка

Марія Солодовнік
Роман Кривко

Про це Наталія Коваленко сказала в розмові з Українським Радіо Харків. 
"Системної роботи щодо безпритульних тварин на деокупованих територіях немає жодної. Цю тему взагалі місцева влада забула, і, на жаль, та робота, яка проводилася до цього зі стерилізації, скорочення кількості безпритульних тварин гуманними методами, зведена нанівець", — вважає волонтерка.
"Оскільки багато тварин було викинуто, багато тварин було залишено, коли вони тікали у березні від росіян, у жовтні, листопаді було дуже багато собак на дорогах. Вони були не агресивними, ми зупинялися і годували їх, вони навіть не гавкали. Вони перелякані і просто хотіли їсти. Зараз така ситуація, що багато з них загинули від голоду та холоду", — каже Коваленко. 