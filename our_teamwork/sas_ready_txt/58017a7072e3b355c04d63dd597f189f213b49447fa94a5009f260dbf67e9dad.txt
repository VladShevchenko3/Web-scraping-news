Де в Дніпрі є місця в шелтерах для переселенців з Донеччини та Луганщини

Ганна Железняк

Як розповіла Суспільному директорка благодійного фонду "Добро на Амурі" Таліна Жарікова, шелтер розрахований на 250 людей, зараз можуть прийняти до 25 людей. 
"Ми приймаємо тільки дітей та жінок та забезпечуємо усім необхідним, але дорослі платять 500 гривень за світло та воду. За дітей грошей не беруть. В нас спільна кімната, де можуть перебувати від чотирьох до семи людей. Санвузли там окремі. Є актова зала та телевізори. Наразі з тваринами не приймають, бо у шелтері проживає 32 домашніх улюбленця", — зазначила директорка.
У прихистку є внутрішній двір і дитячий майданчик.
За словами жінки, у шелтері надають безоплатно їжу, одяг, малюкам — суміші та памперси. Якщо йдеться про маломобільну людину чи людину з інвалідністю,  вона може жити разом із доглядальником.
Тайліна Жарікова каже, що до людей похилого віку приходять допомагати з ПФУ.
Волонтери допомагають внутрішнім переселенцям відновлювати документи. Також у шелтері проводять ремонт на другому поверсі. Згодом можуть прийняти ще сотню людей та покращити умови для тих, хто тут оселився.
На правому березі Дніпра працює прихисток БО "БФ Нове Майбутнє" для людей, які опинились у скрутному становищі.
Спочатку, каже керівник організації Олександр Нікіфоров, його благодійний фонд допомагав людям з нарко- та алкозалежністю, з березня надають прихисток й переселенцям.
"У шелтері проживає 30 людей. Можемо прийняти ще п'ять людей. На жаль, з тваринами не приймаємо. У прихистку є окрема кімната для жінок та окремо двох кімнатах для чоловіків. На території організації вживання алкоголю заборонено. 
", — каже керівник організації БО "БФ "Нове Майбутнє" Олександр Нікіфоров.
За словами Олександра Нікіфорова, у планах розширення шелтера. Також нещодавно організація відкрила волонтерський центр, де видають людям гуманітарну допомогу, гігієнічні набори, дитячий й підлітковий одяг та дитячі підгузки.
"Також ми годуємо людей гарячими обідами за трьома адресами Тополь-1, Тополь-2, Тополь-3", — розповів Олександр.
Шелтер обігрівається котлом, коли виключають електрику, житло не опалюється. Тож вирішили зібрати гроші на генератор — потрібно 90 тисяч гривень.
Цей прихисток може прийняти ще сотню людей.
"Загальна кількість мість у нас 240. 
 Приймають жінок та чоловіків. 80 % довгостроково проживають та 20% людей зупиняються на кілька днів", — розказала організаторка прихистку для переселенців з Луганщини Ганна Рясна.
В цьому шелтері є спільні та окремі кімнати, кухня з їдальнею та пральня. Також створили й дитячий куточок.
"65  людей зараз проживають у шелтері, які вміщає 110 мешканців. Опалюється приміщення обігрівачами, але чекаємо на котли. 
В нас є квартирні кімнати, де є свій санвузол. Їх — сім. Є спільні кімнати, де люди живуть по 12 мешканців, там обладнаний спільний санвузол. Ми обладнуємо свою їдальню. Зараз людей годує кафе, з яким ми маємо договір. Є у нас і хімчистка з сушарками", — розповів керівних Лисичанської інженерно-будівельної компанії, та керівник прихистку Костянтин Жалдаков.
За словами керівника, в шелтері діє сувора заборона на вживання алкоголю та наркотичних речовин. 
Прихисток знаходиться на правому березі міста Дніпро. Його створив переселенець з Лисичанська у квітні. За цей час прихистили 2700 людей. Переселенців приймають, як на постійне проживання, але ВПО можуть зупинитись і на кілька днів.
За словами Костянтина Жалдакова, найбільше в прихистку переселенців з Лисичанська. Також живуть люди, які приїхали з Лимана та Бахмута на Донеччині. Крім того, є переселенці з Запорізької області.
Українське товариство сліпих облаштувало у себе на підприємстві приміщення для проживання переселенців. Завдяки небайдужим для людей створили побутові умови, організували харчування.
"Наразі можемо прийняти понад 30 людей. Загалом шелтер розрахований на 130 жителів. Тут можна проживати постійно чи короткий період часу. 
 У шелтері є ліжка, туалет та ванну, є гаряча вода,  територія повністю охороняється. Безкоштовне харчування поки є. Кімнати спільні", —  працівниця шелтеру Олександра Похідня.
Прихисток знаходиться на лівому березі Дніпра.
Крім того, що довідку переселенця можна отримати у сервісі "Дія", звернутися можна до управління соцзахисту району Дніпра, де оселилась родина: 