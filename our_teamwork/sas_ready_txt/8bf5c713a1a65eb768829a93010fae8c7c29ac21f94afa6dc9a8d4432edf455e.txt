Волинянин модернізує дрони та лагодить авто для ЗСУ

Богдана Шевчук

За вісім місяців чоловік поремонтував уже декілька десятків автомобілів та удосконалив три дрони, які передав військовим.
Майстер розповідає: купує безпілотні літальні апарати за кордоном, також замовляє необхідні запчастини та складає їх у своїй майстерні. Додає: виходить утричі дешевше, ніж купувати в Україні. 
"Після першого зробленого дрона почали дзвонити хлопці з передової, дякували. Так вирішив взятися за роботу над другим", – говорить Владислав Гром.
Крім дронів, у майстерні є інша робота, каже майстер: сюди привозять на техогляд і ремонт автомобілі, які поїдуть на передову. Авто для військових ремонтують поза чергою та безплатно, запчастини також купують за зниженими цінами.
Волонтер Руслан вчергове привіз у майстерню до Влада авто з передової. Каже: військовим часто доводиться їздити по бездоріжжю без фар, відповідно підвіска та ходова в машин не витримує.