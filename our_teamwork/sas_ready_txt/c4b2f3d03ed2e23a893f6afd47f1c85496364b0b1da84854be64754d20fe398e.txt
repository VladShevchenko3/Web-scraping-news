У Житомирі підлітку з ДЦП волонтери зібрали 39 тисяч гривень на комплексну реабілітацію

Аліна Домбровська
Олена Слободенюк

Жінка сама виховує сина. Каже, що соціалізація дітей з ДЦП – це нелегкий процес, бо не всі розвиваючі заняття для цього підходять.
"Діагноз складний – дитині важко дається і будь-який рух, і будь-які заходи. Мусимо підбирати та вибирати їх. Так, моя дитина має інвалідність, але живемо так, як всі, і стараємось в якихось організаціях брати участь", – розповідає Ольга.
За її словами, понад рік вони із сином отримують допомогу від громадської організації "Все робимо самі". За цей час хлопець став більше спілкуватися зі своїми однолітками.
"До цього у сина було досить обмежене коло спілкування, при тому, що йому подобається комунікувати, – каже мама Андрія. – Можливо, він не може виразити повною мірою свої емоції, але він старається. Наприклад, на заняттях з малювання він викладається на повну, наскільки це дозволяють його можливості".
У грудні 2022 року волонтери житомирської організації "Все робимо самі" завдяки спонсорам зібрали 39 тисяч гривень на чергову реабілітацію для Андрія.
"Партнери організації перед новим роком перерахували гроші нам на цей процес. До цього ми аж такої глибокої реабілітації не проходили", – говорить Ольга Шатун.
Керівник організації "Все робимо самі" Богдан Купчинський розповів кореспондентам Суспільного, що за 20 років існування їхньої організації вони
допомогли близько 30 тисячам родин: багатодітним, малозабезпеченим та сім'ям, які виховують дітей з інвалідністю.
"Я сам з багатодітної родини – нас в сім'ї шестеро. Діти, яким було по 14-16 років, згуртувалися і вирішили допомагати таким, як і ми самі. Зараз наші діти їздять за кордон, проявляючи свої таланти, і виборюють призові місця. У нас створена кімната психологічного розвантаження, є творчі гуртки, де діти безкоштовно займаються. Яскравих моментів можна згадати дуже багато. Найголовніше, що діти, які потім виходять з нашої організації, приводять до нас своїх дітей", – розповів Богдан Купчинський, додавши, що зараз у них на обліку перебуває 230 родин, яким вони допомагають.
|
|
|
| 