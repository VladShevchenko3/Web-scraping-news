Понад 100 радянських килимів харків'яни віддали, щоб утеплити вольєри притулку для тварин

Марія Солодовнік
Олена Клименко

Про це Суспільне Харків розказала речниця притулку Ольга Голубєва. 
"Досить багато харків’ян та українців в цілому йдуть вперед та відхрещуються від радянського минулого. Хай воно залишиться в минулому, а 
 може зігріти безхатню собаку", — каже речниця. 
В притулку понад сто будок — всі потрібно утеплити, говорить Ольга.
"Потрібно утеплювати кожну будку, не зважаючи на те, хто там сидить. Навіть якщо це Хаскі або Алабай, які пристосовані до життя в досить суворих погодних умовах, їхні будки теж потрібно утеплювати", — пояснює Ольга Голубєва. 
Завдяки килимам та речам, які харків'яни приносять у притулок, утеплили 45 будок, говорить фахівець з догляду за тваринами Денис Панченко. За його словами, килими довше зберігають тепло. Щоб утеплити один вольєр, вистачає п’ятнадцяти хвилин. Але час від часу килими доводиться замінювати.
"В залежності від погоди, від вологи й того, як вони себе поводять. Бувають такі вольєри, що через 2-3 дні змінюємо. Бувають чисті собаки, то можуть і тиждень стояти", — каже Денис Панченко.
Речниця притулку Ольга Голубєва каже, люди продовжують привозити килими, але в центрі
вже зібрали необхідну кількість для утеплення всіх будок.