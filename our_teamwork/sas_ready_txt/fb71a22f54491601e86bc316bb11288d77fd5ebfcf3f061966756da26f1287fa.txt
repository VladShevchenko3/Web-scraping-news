Почав допомагати людям, бо пережив те саме — історія миколаївського волонтера

Ольга Ворошилова
Назарій Рубаняк

Свою історію волонтер розповів кореспондентам 
.
Поруч із понівеченим будинком Костянтина — купа каміння, як нагадування про ніч, коли стався обстріл. Чоловік говорить, що про руйнування телефоном повідомили сусіди.
"Першого листопада ворожа російська ракета зруйнувала мій будинок. Зруйновані дві стіни, два вікна, двері, стеля та покрівля", — розповідає Костянтин Абрамов.
На той момент, каже чоловік, вже переїхав до рідних, оскільки обстріли були й раніше. Коли повернувся додому, намагався врятувати вцілілі речі. Тоді ж на допомогу прийшли волонтери "Добробату".
"Я побачив, як вони працюють. Мені стало цікаво. Теж долучився до них, почав працювати з ними, допомагати людям, тому що все це пережив на собі", — згадує Костянтин.
Костянтин каже, що волонтерить вже понад два місяці. У роботі допомагають знання, набуті ще до повномасштабного вторгнення.
"До цього працював трохи на будівництві в Польщі. Та до війни працював на "Зорі" сім років", — розповідає Костянтин.
Разом з командою чоловік допомагає й іншим постраждалим від російської агресії: зашивають вікна OSB-плитами та плівкою, відновлюють покрівлю, ремонтують двері та інше. Чоловік говорить, що в колективі його підтримують.
"Волонтер "Добробату" Юрій відкрив на своїй сторінці у Facebook збір на ремонт моєї квартири. За попередніми даними, десь потрібно 65 тисяч гривень", — каже Костянтин.
Чоловік сподівається, що вже у 2023 році зможе повернутися додому. Водночас, й надалі збирається допомагати відновлювати постраждалі внаслідок російської агресії будівлі в місті та області.
Одна людина загинула. Російські війська обстріляли 
на Миколаївщині
У Миколаєві продовжують 
 по вулиці Чкалова: проїзд дорогою залишається обмеженим
На Південноукраїнській атомній електростанції, що на Миколаївщині, р
 — Гроссі