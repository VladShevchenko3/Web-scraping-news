Акторка серіалу "Вікінги" разом із волонтерами доставила допомогу на Миколаївщину

Світлана Кльосова
Назарій Рубаняк

Шестеро шведських волонтерів організації "OperationAid"
доставили в колишнє прифронтове село 20 ящиків з одягом, 80 продуктових наборів, жіночі гігієнічні засоби, дитячі іграшки. Акторка-волонтерка Алісія Агнесон в Україні вперше. Каже, що шокована масштабом руйнувань, але водночас захоплюється волелюбністю та мужністю українців.
"Ми не можемо просто так стояти осторонь. Ми повинні підтримувати один одного. Ми маємо підтримувати Україну. І тому ми тут", — говорить Алісія.
Волонтери видавали по одному продуктовому набору вагою приблизно п'ять кілограмів особисто в руки. Одяг кожен міг взяти за потребами.
"Один одного підтримуємо, живемо. Але одним словом не розписати. Сказати, що тільки війна — цього замало", — сказав житель села Лупареве Рустам.
Також волонтери передали буржуйку та дрова літній місцевій жительці. Далі в планах — допомагати з будівельними матеріалами, щоб люди мали можливість відновити будинки, пошкоджені внаслідок російських обстрілів.
"У нас приблизно 40 людей більш менш активних (шведських волонтерів — ред.). Тут, в Україні, у нас зараз є, можливо, 10-15. І багато людей активно долучаються у Швеції", — розповів шведський волонтер Людвіг.
Водночас волонтери організації "OperationAid"
роздали теплий одяг і взуття у селі Лимани. 
Миколаїв отримав 
 із Латвії
Над Миколаївщиною 
 ― ОК "Південь"
Миколаївські рятувальники під час пожежі 