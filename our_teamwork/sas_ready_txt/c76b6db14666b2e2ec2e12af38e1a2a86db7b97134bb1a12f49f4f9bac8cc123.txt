На Львівщині надрукували гроші-бофони, щоб зібрати кошти на дрони для ТрО

Наталія Карнаух

Ідею надрукувати бофони запропонував дрогобицький волонтер Микола Походжай. Загалом виготовили 1000 бофонів, адже для покупки бойового безпілотника треба близько 500 тисяч гривень.
"Вперше бофони надрукували 1947—1950 роках на Львівщині та Івано-Франківщині у підпільних друкарнях. Вони виступали грошовими документами з фіксованими номіналами. Так ОУН-УПА збирали кошти для боротьби з радянською армією. Їх видавали населенню за добровільно внесені кошти, у вигляді готівки, іноді продуктів харчування, одягу, реманенту. Зараз у нас також надрукували гроші-бофони, щоб боротися з тою самою радянською армією, але вже в ХХІ столітті", — каже очільник Дрогобицької РВА Степан Кулиняк.
Придбати бофони можна у туристично-інформаційному центрі Дрогобича.