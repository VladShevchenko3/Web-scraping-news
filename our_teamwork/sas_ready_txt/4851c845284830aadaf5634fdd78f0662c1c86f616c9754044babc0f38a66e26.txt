Миколаївські волонтери доставили гуманітарну допомогу в деокуповане село на Херсонщині

Світлана Кльосова
Ніна Булах

Гуманітарну допомогу до села Олександрівка Херсонської області миколаївські волонтери, які представляють центр соціальної реабілітації "Відновлення", доставляють вдруге.
"Тут ми були у листопаді. Коли тільки Херсон став нашим і це село також стало нашим, деокупація пройшла, і ми заїхали в це село. І тут взагалі нікого не було і було моторошне відчуття. Людей немає, все розбомблено. Такий трупний запах був, дуже моторошно було", — пригадує волонтер Володимир Тимошенко.
Якщо в перші дні після деокупації люди більше потребували харчів, то станом на 17 грудня проблеми інші, говорить волонтер.
"Переважно, люди кажуть, що потрібен шифер, будівельні матеріали, брезенти, генератори", — розповідає Володимир.
Підтверджує це і житель Олександрівки Іван Заєць. Два місяці через постійні обстріли чоловік провів у підвалі. Згодом не витримав і виїхав в інше село. Після звільнення одразу повернувся до рідної Олександрівки. Говорить, що продуктові та гігієнічні набори — це добре. Проте станом на грудень головна проблема — відсутність будівельних матеріалів.
"Пропадають будинки, повністю падають. В хатах немає нічого. Гуманітарка — то добре. Але найголовніше у нас будматеріали. Шифер, вікна, двері, бо немає, повибивало все. Дрова, вугілля теж. Бо зима, що то буде", — розповідає Іван.
Отримала гуманітарну допомогу сім’я Глушко. Під час окупації Олександрівки родина виїхала в сусіднє село Станіслав. Коли повернулися, почали самотужки відновлювати будинок. Дах перекрили плівкою, але вона не довго протрималась через погодні умови. Тепер перекриватимуть брезентом, який привезли волонтери.
"Це не передати словами, які це були емоції. Це шок і досі це шок, що це в нас таке зробили. Побили наш будинок, нам потрібно накрити дах. Двері позатулять, вікна. Стеля попадала. Ми повертаємося, ми хочемо тут жити, тому що це наше село. Ми тут росли, тут наші дітки. Ми хочемо тут все відновити", — говорить жителька Олександрівки Вікторія Глушко.
За словами Володимира Тимошенка, це не останній приїзд до Олександрівки. Роботи тут дуже багато і люди потребують допомоги.
Вкрав 
 та допомагав їм: на Миколаївщині затримали підозрюваного
У Миколаєві 
 курсуватимуть за новим маршрутом
Водопостачання у громадах Миколаївщини. Що відомо про стан та 