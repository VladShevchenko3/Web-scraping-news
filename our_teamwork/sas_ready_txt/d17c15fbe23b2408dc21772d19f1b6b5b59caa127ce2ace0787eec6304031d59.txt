У деокуповані населені пункти Миколаївщини доставлять книжки

Світлана Кльосова

Про це кореспондентам 
 розповіла директорка бібліотеки Вікторія Агаркова.
З початку повномасштабного вторгнення на Миколаївщині російські війська пошкодили 58 бібліотек. Вісім із них повністю зруйновані. Зокрема у будівлі Снігурівської центральної бібліотеки, в якій розташовувалися бібліотеки для дорослих і для дітей, за повідомленнями місцевих жителів, окупанти організували свій штаб.
"Вони там розміщувалися. Потім, коли наші (українські військові — ред.) почали гнати їх звідти, то вони ставилися до того приміщення як могли. Там все зруйноване, немає техніки, частину техніки на початку працівники встигли вивезти. А те, що залишилося і книжкові фонди — знищено", — розповідає Вікторія Агаркова.
За словами працівників Снігурівської бібліотеки, окупанти палили книжки.
"Але з якою метою: чи для обігріву, чи тому що вони українські — ми не знаємо", — говорить Вікторія Агаркова.
До Миколаївської обласної універсальної бібліотеки доставили партію книжок як для дорослих, так і для дітей. Коробки поки не розпаковували, тому назвати точну кількість неможливо, — каже директорка бібліотеки.
На Снігурівщині залишаються бібліотеки, які ще не пройшли перевірку щодо замінування, працівників поки що туди не допускають. Тому їхня частина книжок поки що зберігатиметься у фондах Миколаївської обласної універсальної наукової бібліотеки.
На морському узбережжі Миколаївщини 
Миколаївським ОСББ частково 
 — рішення сесії міськради
"Привезли дітям свято". Волонтери доставили гуманітарну 