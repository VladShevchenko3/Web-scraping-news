Зібрали понад 14 тисяч гривень: на Миколаївщині діти купили буржуйки для військових

Денис Бобков
Валентина Гурова

Про це з місця події повідомляють кореспонденти 
.
Для збору грошей діти розповідали патріотичні вірші перехожим, підходили до продавців та підприємців. У перший день волонтерам вдалось зібрати вісім тисяч гривень, та на цьому не зупинились.
"Коло базару ми збирали спочатку. У неділю зайшли в сам базар і обійшли його весь. По магазинах, всюди заходили", — розповів волонтер Максим.
Тим, хто давав гроші, дякували та взамін дарували синьо-жовті браслети, які напередодні плели власноруч із батьками. Загалом зібрали понад 14 тисяч гривень. 
"Сто штук наплели, але вони розлетілись дуже швидко, може третина людей отримали браслети", — розповів Максим.
Буржуйки купували в місцевому будівельному магазині. Придбали три печі за 13 800 гривень.
Отримати буржуйки військові приїхали особисто, аби познайомитись із маленькими волонтерами. На знак подяки — поїздка на автівці бійців та примірка шолома та бронежилета.
Важливо відчувати підтримку від народу України, а від дітей — надзвичайно приємно і цінно, говорить військовослужбовець Максим.
"Буржуйки на даний час гріють не тільки фізично, а гріють душу. Тому що ці діти, ця малеча вклала свою душу. Тому тепло дитячих душ — це дуже-дуже багато, важко підібрати слова, адже це дуже багато значить і буржуйки це дуже важливо", — сказав військовий.
Такий збір діти у Новій Одесі організували вже вдруге. Все роблять під наглядом батьків. 
 
"Купували вони портативну плитку, два газові балончики та керосиновий обігрівач. Вони тоді побудували на вулиці блокпост собі маленький і там зупиняли машини — збирали. І кожен день прибігали і казали: "Ми зібрали гроші на ЗСУ", — розповів батько волонтерів Іван.
Щоб знайти підрозділ, якому необхідні засоби обігріву, батьки звернулись до волонтерки з Миколаєва Олени Бондаренко.
"Вони мені скинули відео, як діти це роблять, це було настільки зворушливо, як можна таке пропустити? Треба брати й робити", — сказала Олена Бондаренко.
Хлопці та дівчата й надалі планують продовжувати збирати гроші та допомагати військовим.
Допомога прифронтовим громадам. На Миколаївщині 
 печей
Начальник Миколаївської ОВА закликав жителів деокупованої Снігурівки 
 додому
 — речниця Сил оборони півдня