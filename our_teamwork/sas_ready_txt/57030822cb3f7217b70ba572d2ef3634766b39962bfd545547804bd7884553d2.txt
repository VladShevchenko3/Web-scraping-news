Сумському міському пологовому будинку передали автомобіль для екстреної допомоги

Ірина Касьяненко
Анна Скрипняк

У новому авто є портативний апарат штучної вентиляції легень, два кисневих балони, киснева точка, а також спеціалізовані ноші. Окрім того - два холодильники для зберігання медикаментів.
"Одна машина в нас була легкова, вона зараз у ЗСУ, була передана нами, а інша машина на жаль вже старенька і не працює”, - розповіла директорка.
Передали “швидку” пологовому будинку благодійний Фонд “БаЛу” у партнерстві з благодійною організацією “Освітні ресурси і технологічний тренінг”. 
Автомобіль може їхати в тому числі в ускладнених погодних умовах, розповів директор фонду Олександр Гриценко.
“Ми розуміємо, що зараз державі досить складно, але, разом з нашими донорами фонду, міжнародними організаціями ми допомагаємо нашому рідному місту Суми”, - додав він.
За інформацією Олександра Гриценка, наразі благодійники планують купити й передати ще одну карету “швидкої допомоги” іншому сумському комунальному закладу.