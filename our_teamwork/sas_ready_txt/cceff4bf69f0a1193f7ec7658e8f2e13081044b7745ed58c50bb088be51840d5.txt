Прифронтове село. На Миколаївщині люди отримали продуктові набори та ковдри

Ігор Горбатенко
Назарій Рубаняк

Про це кореспондентам 
 розповіла староста села Ніна Стогній.
За словами Ніни Стогній, у селі російські війська пошкодили 83 будинки, п'ять зруйнували повністю.
"Станом на 3 листопада в селі немає світла та зв'язку. Представники місцевої влади разом з волонтерами намагаються забезпечити людей продуктами та необхідними матеріалами для підготовки до зими", — сказала староста села. 
Андрій — представник волонтерської організації "Javelin". Чоловік розповів, що хліб привозять з Києва. Гуманітарну допомогу роздають за списками.
"У нас близько 200 людей в селі проживають. Стільки хлібин ми й роздали. Власне, хлібина в руки, і консерва в руки. Хліб ми роздаємо двічі на тиждень. Його отримуємо від Київського хлібзаводу за програмою Організації Об'єднаних Націй", — пояснив Андрій.
Жителька Новомиколаївки Людмила говорить, що вдячна волонтерам.
"Як нам живеться? Дають нам пайки, слава Богу. А живеться нам важко. Часто, часто в нас стріляють. Тут біда", — розповіла Людмила.
Волонтери привезли пакунки з продуктами вагою майже десять кілограмів кожен. 
"Сьогодні було роздано близько 120 продуктових наборів. І привезено два ящики покривал і ковдр", — сказав волонтер "4UA" Георгій.
За словами волонтерів, дедалі роботи стає все більше, бо у фронтову зону продовжують повертатися люди.