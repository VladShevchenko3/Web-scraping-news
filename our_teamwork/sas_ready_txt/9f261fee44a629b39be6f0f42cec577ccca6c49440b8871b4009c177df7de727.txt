Домашні тварини не мають потрапляти на вулицю — мер Миколаєва

Ігор Горбатенко

Про це під час брифінгу в Українському медіацентрі 
 Миколаївський міський голова Олександр Сєнкевич
За словами мера, безпритульних тварин з початком повномасштабного вторгнення російських військ в Україну на вулицях Миколаєва стало більше.
"Звертаюсь до миколаївців, для тих, хто виїжджає, хочу нагадати, що вони мають відповідати за тварину, як за власну дитину. Повинні разом з нею евакуюватися, а не просто відв’язувати й залишати на вулиці, щоб вона бігала", — сказав Олександр Сєнкевич.
КП "Центр захисту тварин", як і до війни, продовжує відловлювати собак.
"На жаль, не вистачає місця у вольєрах підприємства. Тварин відловлюємо і поводимося з ними гуманно, залишаємо на перетримку стерилізуємо і відпускаємо у місця, де їх відловили. Саме таку роботу виконує "Центр захисту тварин", — розповів міський голова.
Місто співпрацює із закордонними притулками, сказав Олександр Сєнкевич, вони допомагають прилаштовувати тварин, в тому числі передавати за кордон. Не залишаються осторонь й миколаївські волонтери.
"Миколаївські волонтери активні й вони мають цілий рух "Друзі поруч".  Більшість з них займаються вивозом і пошуком нових хазяїв для цих тварин. Нещодавно 
 — роздавали цих тварин, деякі знайшли нових хазяїв", — розповів мер Миколаєва.