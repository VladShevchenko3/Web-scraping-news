У Луцькому ЦНАПі під час технічних перерв та знеструмлень плетуть маскувальні сітки

Лариса Літвицька

З її слів, на виготовлення однієї сітки йде близько двох тижнів. Долучаються до плетіння і відвідувачі ЦНАПу.
"Зараз віялові відключення світла. Не можемо приймати відвідувачів, бо не працює техніка, тому вирішили у вільний час допомагати нашим хлопцям. Відвідувачі долучаються. Жіночка каже: "В мене там до автобуса залишається дві години, то ми з дочкою поплетемо", – розповідає адміністраторка.
Плести маскувальні сітки працівників ЦНАПу навчили волонтери Луцького молодіжного центру. "Провели для нас майстер-клас. Сплели основу для сітки, зараз в цю основу вплітають шматки тканини і надалі ця сітка буде передана для однієї з військових частин ЗСУ", – розповів заступник директора департаменту Василь Сарай.
Коли електроенергію не відключають, ЦНАП працює у звичному режимі.
 