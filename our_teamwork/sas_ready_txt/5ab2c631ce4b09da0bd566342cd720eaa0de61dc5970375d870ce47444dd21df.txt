Сплети шкарпетки та шапки для ЗСУ: одеські волонтерки об'єдналися, аби робити в'язані речі військовим

Дмитро Васильєв

 
За час існування проєкту волонтерки відправили пакунки до Миколаєва, в Херсон, бійцям протиповітряної оборони на Одещині та декілька посилок на Донеччину, а тепер готують нове відправлення підрозділу на Хмельниччині.
Ініціювала проєкт одна з членкинь клубу Ірина Кравченко:
"Коли я навчилася в’язати шкарпетки, я розумію, що в мене є час та є руки. Подзвонила Ірині, кажу, ось є така ідея, давай дівчаткам нашим запропонуємо і будемо шкарпетки в’язати. Кинули клич, вийшло. Спочатку самі стали купувати нитки, потім стали нам інші люди допомагати, скидати свої гроші на ті нитки", – розповідає жінка. 
До кожної пари шкарпеток жінки прив'язують листівки з побажаннями.  