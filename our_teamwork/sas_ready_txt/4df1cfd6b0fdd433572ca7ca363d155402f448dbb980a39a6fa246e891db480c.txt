Франківські волонтери центру "SaveUkaineNow" придбали й передали спецпризначенцям протимінні чоботи-павуки

Степан Пенкалюк

Про це у коментарі кореспондентові Суспільного розповіла комунікаційна менеджерка організації Марія Мелінишин. 
З її слів, саперам передали п'ять пар чоботів-павуків (Spider Boot) та дві пари іншого спецвзуття. Їх закупили за гроші із загального фонду "SaveUkaineNow", який охочі (партнери, бізнес, колективи) підтримують регулярними внесками. 
Взуття моделі Spider Boot для спецпризначенців знайти на ринку було складно, адже їх уже не виготовляють, розповіла Марія Мелінишин. Придбати й замовити чоботи-павуки вдалося у США. 
"Дуже сподіваємося, що вони допоможуть нашим хлопцям вберегти себе. Нещодавно ми 
понтонну переправу і думали, що це — найбільш неординарний запит. Але  чоботи-павуки перевершили все", — прокоментувала представниця координаційного центру "SaveUkaineNow" (SUN) Ярина Мельник.
Spider Boot — це система індивідуального протимінного захисту, розроблена промисловими дизайнерами Gad Shaanan Design у 1998 році. Взуття виробляла канадська компанія "Med-Eng Systems", що спеціалізується на обладнанні та амуніції для розмінування.
Spider Boot захищають ногу від осколків та амортизують силу вибуху під час детонації мін. 
"Це взуття — зі спеціальною укріпленою підошвовою спеціального сплаву. Головна особливість "павуків" — висота. Навіть якщо наступити на міну, підошва амортизує, зменшує силу удару і саперу не травмує ногу. Військові вже використовують це взуття на певних ділянках", — розповіла Марія Мелінишин. 
Чоботи-павуки також успішно використовували сапери в країнах Африки, Азії та Південної Америки протягом майже 20 років.
 