"Бачу що треба допомогти й забираю". Жителька Павлограду допомагає вуличним котам пережити морози

Валерія Шостак
Ірина Стрижка

Котоготелю у Павлограді вже п'ять років, нині у ньому проживає 50 котів. Деякі до готелю потрапили з передової. 
"Це одна з біженців Бахмута. Вона була страшнюча, хвора, вони мені інфекцію привезли, я всіх лікувала. Зараз кішка стерилізована, поки не вакцинована, ну буде колись красуня", – каже зооволонтерка Тетяна Близниченко. 
Наразі у Тетяни живе шість кішок з Мар'їнки, п'ять з 
 і три з Курахового. Також прихистила котів з вулиць Павлограда.
"Підбираю сама, у людей не беру, тобто побачила на зупинці, біля смітника, надворі, бачу що треба допомогти і забираю сама. Далі я дивлюся, треба її лікувати чи не треба, бо є такі, які потребують лікування. Тиждень вона в мене живе, а далі на стерилізацію та кастрацію", – розповіла жінка. 
З фінансуванням готелю допомагають друзі та знайомі. 
"Інколи прошу на стерилізацію. Інколи прошу на операції, бо бувають такі випадки, коли потрібно, а так в основному фінансую за власні кошти та кошти моїх друзів", – розказала Тетяна. 
Щодня жінка на своїй 
на Фейсбук ділиться світлинами котів та їхніми історіями, щоб кожен охочий міг обрати собі домашнього улюбленця.