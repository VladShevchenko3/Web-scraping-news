Опіка над старенькими: благодійний фонд "Юлині бабусі" привіз допомогу у Житомирський геріатричний пансіонат

Оксана Ковальчук
Антоніна Тугас

За її словами, ця
допомога стала можливою завдяки житомирянам.
"За 11 днів зібрали 100 тисяч гривень, – розповідає Юля Карпова. – І це саме люди з Житомира, які відправляли гроші, підгузки, одяг. Я назбирала чимало теплого одягу у житомирян, які просто телефонували і казали: "Передайте стареньким".
Юля Карпова каже, що вони намагалися задовольнити всі запити.
"Ми мали запит, який нам відправляв притулок, в якому перебувають 210 людей. І цим людям треба чимось прати. Їм треба чимось мити підлогу, посуд і так далі. Також ми мали особисті замовлення від підопічних", – каже Юля Карпова.
Олександр замовляв хачапурі.
"Як я і обіцяла, привезла найгостріший, який знайшла. Ще теплий", – каже Юля Карпова.
"Це суперово. Я його не їв, мабуть, років 15", – каже підопічний геріатричного пансіонату у Житомирі Олександр.
Олександр живе в пансіонаті з вересня 2022 року. Переїхав сюди, бо пересувається на візку.
"Я не можу доглядати за матір'ю, бо навіть собі не можу дати раду, – розповідає Олександр. – Сьогоднішня допомога від волонтерів для мене неочікувана. Я, чесно кажучи, наче уві сні. Раніше думав, що таке тільки по телевізору буває. А це – наяву".
Своє замовлення отримала і Ганна Лавринчук. Це сухий корм для котів, яких у жінки майже три десятки.
"20 дорослих і ще семеро котенят маленьких поприносили, – каже підопічна геріатричного пансіонату у Житомирі Ганна Лавринчук. – Корм купую лише за свої гроші. І сьогодні я дякую волонтерам. Радію, що мені привезли корм для тварин".
До Житомирського притулку волонтери приїздитимуть щомісяця, як це роблять вже впродовж восьми місяців, відвідуючи три інші подібні заклади.
"Це вже мій четвертий притулок, – розповідає Юля Карпова. – Три притулки відвідували у Київській області. Це перший у Житомирі і найбільший. Ще 210 людей у мене додалося. Планую приїздити до них регулярно, як і в інші пансіонати, які взяли під опіку".
|
|
|
| 