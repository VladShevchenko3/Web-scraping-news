Працюємо в трьох векторах. Як вторгнення РФ вплинуло на діяльність миколаївських зоозахисників

Дар'я Свистуха
Тетяна Мілякіна

Як повномасштабне вторгнення Росії вплинуло на діяльність зооволонтерів та що змінилося у 2022 році кореспондентам 
 розповіла голова громадської організації "Зоозахисна організація "Фенікс" Олена Бардан.
"Перший вектор — це допомога кормами безпритульним та власницьким тваринам, це коти й собаки. Другий вектор — це допомога сільськогосподарським тваринам, переважно корови та коні. Третій вектор — допомога медичними засобами: вакцини, препарати для оброблення ран, від паразитів, ліки проти різних хвороб", — каже Олена Бардан.
Після російських ударів по енергетичній інфраструктурі у волонтерів виник ще один напрямок робити — допомога генераторами людям, які опікуються тваринами.
"Проблеми з електропостачанням даються взнаки, адже вода подається електричним насосом, опалення відбувається через електроприлади. Тобто варити їжу, давати воду, прибирати за тваринами без світла дуже складно. Це стосується не тільки міста, а й області. Я координую волонтерську допомогу в Миколаївській та Херсонській областях", — розповіла Олена Бардан.
За словами Олени Бардан, станом на грудень 2022 року в Миколаївській області понад 300 зооволонтерів та до 50 опікунів тварин. Від жителів області на власницьких тварин, собак, котів, коней, корів, кіз протягом 2022 року надійшло понад 50 тисяч заявок.
"На Миколаївщині ситуацію в селах і в місті не можна порівнювати. У селах, що були на лінії розмежування та  просто зруйновані, потреба дуже нагальна. Люди, які не мають на чому варити їсти собі, звичайно, не мають можливості годувати й тварин. Привозимо їм постійно корми. Люди просто ідуть вздовж вулиці, заходять у двори сусідів, де знають про покинутих тварин, дають корм", — розповіла зооволонтерка.
 Ситуація ускладнилася із настанням зими, каже Олена.
"Взимку тварини мають їсти більш регулярно, адже сита тварина більше упереджена від того, щоб не замерзнути. Коли тварина стабільно отримує харчування і воду, вона має певний запас енергії та не стає знесилена", — говорить Олена Бардан.
За словами зоозахисниці, велика проблема з тваринами в більшості деокупованих громад.
"Номер один за рейтингом — Снігурівка. Наші волонтери виїжджали туди, плюс є люди, які на постійній основі їздять до громади, ми передаємо через них корми. Це не передати словами, я навіть не очікувала, що так може бути. Велику кількість собак агресори застріляли",  — каже Олена Бардан.
 Щомісяця, аби забезпечити реальну потребу тварин, волонтерам необхідно мінімум 300 тонн корму. 
"Ми отримуємо благодійну та волонтерську допомогу від різних міжнародних організацій – з Чехії, Литви, Польщі, США, Канади, найближчим часом надійде з Норвегії. Зараз налагоджуємо співпрацю з організаціями з Болгарії", — говорить Олена.
"Якщо враховувати, що в майже кожній другій сім’ї є тварина, і хоча б один у 20 випадках полишав свою тварину, то як мінімум 7-10 відсотків могло додатися до безпритульних тварин. Але підрахунків ніхто не здійснював, статистики офіційної немає, тому це суб’єктивні візуальні враження. Можливо, цифра навіть і більша", — розповідає очільниця зоозахисної організації.
Олена Бардан не може сказати, що для кожної тварини, яку бажають залишити в Миколаєві, є місце. 
"По-перше, у "Центрі захисту тварин" місця обмежені, по-друге, вони ні фінансово, ні фізично не можуть забирати на довічне утримання всіх власницьких тварин, це не міський притулок. Тому не зможуть допомогти кожному в такому форматі, як люди цього очікують", — каже Олена Бардан
: як миколаївський стріт-арт відреагував на повномасштабне вторгнення
 в Миколаєві. Що відомо
протягом 2022 року зібрали орієнтовно два мільйони тонн зернових та зернобобових культур