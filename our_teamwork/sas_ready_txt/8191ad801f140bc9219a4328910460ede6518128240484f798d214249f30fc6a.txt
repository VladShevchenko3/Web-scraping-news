Прикарпатські волонтери придбали два безпілотники та передали ГУР

Діана Яців

Як ідеться у дописі, загальна вартість БПЛА склала 1 млн 360 тис. грн. Гроші збирали на благодійних подіях, організованих партнерами фонду. Збір закрив анонімний підприємець, зробивши внесок — 640 тис. грн.
"Будемо відверті: безпілотники для ГУР — один із найскладніших, найповільніших в реалізації, але й, сподіваємося, найефективніших проєктів нашого фонду", — написали на сторінці "Порт Франківськ".
Технічна команда виробників цих БПЛА працювала  на умовах поступових траншевих оплат. Завдяки цьому реалізація проєкту пришвидшилася, а благодійний фонд зекономив 82 тис. грн із зібраної суми для купівлі двох планшетів, ноутбука, монітора, додаткових антен та оргтехніки.
Днями придбаний волонтерами безпілотний літак Raider VTOL та гексакоптер Raider успішно пройшли фінальні тестові калібрування командою спецпідрозділу ГУР та вирушили на виконання бойових завдань.
 