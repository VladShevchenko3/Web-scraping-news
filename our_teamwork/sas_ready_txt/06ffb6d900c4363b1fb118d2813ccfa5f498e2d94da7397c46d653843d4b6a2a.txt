Живуть без світла та радіють поверненню "Укрпошти": одеський волонтер розповів про деокуповане селище Херсонщини

Ілона Якимюк

"Коли ми перший раз приїхали туди, люди, просто навіть побачивши машину "Укрпошти", ледь не плакали, тому що для них, людей з села, смт побачити поштовий фургон, це, знаєте, один з символів того, що влада приїхала. Вони ж там пенсії отримують, виплати соціальні. Вони дуже зраділи тому, вони багато питали "А ви надовго чи один разочок приїхали?". Коли почули, що у них, у Великій Олександрівці буде працювати стаціонарне відділення, вони дуже були раді", — поділився з Суспільним Юрій Бесараб.
Понад два тижні тому він разом з представниками поштового оператора їздив на 
 стаціонарного відділення у Великій Олександрівці, яке стало опорним. На його базі працює пересувне, яке обслуговуватиме найближчі населені пункти.
За словами Юрія, велику кількість соціальної інформації місцеві мешканці можуть дізнаватися саме через працівників пошти. Наразі у Великій Олександрівці відсутні електроенергія та газ. Також він зазначив, що деокуповані території Херсонщини досі часто потерпають від обстрілів. 
Нещодавно волонтер повернувся ще з однієї поїздки на Херсонщину, в якій возив допомогу військовим на тому напрямку. Розповідає, що попри втому, вони мають хороший настрій:
 "Нормальний настрій у військових, трошки заморені фізично й морально, але настрій хороший і це не може не тішити".
Також Юрій разом з іншими волонтерами допомагає в Одесі переселенцям з Херсонщини. Нещодавно дітям-переселенцям з того регіону в Одесі 
 1 000 курток