Зміни у законодавстві для волонтерів — пояснює юрист зі Львова

Катерина Садловська

Що саме змінить законопроєкт у діяльності волонтерів, в 
 інформаційного марафону "Суспільне. Спротив" розповів львівський юрист та волонтер Юрій Танасійчук.
Юрій Танасійчук розповідає, що коли фізичні особи — звичайні волонтери, а не фонди, оголошують збори для потреб армії, вони використовують реквізити своїх карток. Зараховані на їхні рахунки гроші, фіскальні органи можуть вважати доходом фізичної особи та нараховувати податок на цю суму — 18% ПДФО та 1,5% військового збору.
"Коли ми оголошуємо збір, люди, які бажають долучитися, не завжди вказують, що внесок — це є цільова фінансова безповоротна допомога для Збройних сил України або це технічно-гуманітарна допомога. Відповідно фіскальна служба при отриманні великої кількості таких надходжень, здійснює моніторинг і може заактувати та виставити певні претензії, наприклад встановити ПДФО та військовий збір", — пояснює юрист.
Тоді волонтер буде змушений або оскаржувати рішення фіскальної служби, або виплатити податки. Такої ситуації не мало б трапитися, якщо людина зареєструвалася у Реєстрі волонтерів. Звільнення від оподаткування поширюється на попередній звітний рік та майбутні періоди. Також воно діє на початок поточного звітного року до того моменту, як людину внесли до Реєстру волонтерів.
Зареєструватися можна в територіальному відділі податкової служби. Для цього потрібна довідка з банку про номер рахунку, на який збирали гроші, заява, копія паспорта і коду. Однак, простіше це зробити у додатку "Дія".
"Я вітаю прийняття цих двох законопроєктів, і маю сподівання, що підзаконними актами і надалі залишать такий спрощений спосіб реєстрації у додатку "Дія", Реєстрі волонтерів так і реєстрації або декларуванні банківських рахунків, на які здійснюється збір, без довідок, без зайвої бюрократії", — каже Юрій Танасійчук.
Внести свої дані до Реєстру волонтерів 
 
За словами Юрія Танасійчука, створення реєстру, це структуризація того, що відбувається у державі.
"Тут немає якоїсь над безпеки даних, тобто вона завжди є, дані кожної людини індивідуальні, але зважаючи на те, що на початку цього великого вторгнення, на 8-й рік війни ми говоримо про 24 лютого, Росія мала реєстр всіх власників зброї в Україні. Якщо був такий витік, то всім про це давно відомо", — каже Юрій Танасійчук.
А щодо псевдоволонтерів, за словами юриста, це буде додатковим доказовим мотивом для слідчих органів, щоб довести таку діяльність.
Юрій Танасійчук, каже, що шахрайські ризики можливі, однак позитиву в ухвалених законопроєктах, на його думку, є більше.
"Ми теж волонтери, і бачили багатьох волонтерів, спільнота вже самоочистилася від псевдоволонтерів. А ці законопроєкти, якщо будуть імплементовані на практиці відповідно до тих коментарів, які дали народні депутати, вони справді спростять реєстрацію і нададуть податкові пільги волонтерам", — каже Юрій Танасійчук.
Водночас, на думку юриста, залишається питання реалізації законодавчих актів.
"Не питання в поганих законах, у нас достатньо багато кваліфікованих потужних законодавчих актів прийнято, є питання їхньої подальшої реалізації, прийняття сотень підзаконних актів, які викривлюють, блокують реалізацію певних механізмів, прописаних у законах", — додає Юрій Танасійчук.