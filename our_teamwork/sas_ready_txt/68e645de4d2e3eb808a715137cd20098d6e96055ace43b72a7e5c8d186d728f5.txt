Щотижня миколаївські волонтери відвозять продукти бійцям ЗСУ

Ольга Ворошилова
Валентина Гурова

Про це кореспондентам
 розповів волонтер Денис.
Раз на тиждень жительки Веселинового ліплять вареники для військових на південному напрямку. Розмови за роботою переважно про перемогу.
Два онуки пані Любові станом на 17 січня у лавах Збройних сил України. Жінка говорить, що готує з думками про них.
"Не їм попаде, так іншим хлопчикам попаде. А моїм інші допоможуть. У мене вони виросли без мами, вони малі ще були — 13 і 9 було років. А тепер виросли, одному 25, іншому 23 та й воюють", — розповіла Любов.
Із Веселинового до Миколаєва протягом десяти місяців домашню їжу привозить Олександр. За необхідності везе й інші потрібні на фронті речі, зокрема будматеріали, інструменти тощо.
"Мотивуємось нашими хлопцями, нашими ЗСУ. У мене там чотири куми в окопах, то я не можу просто сидіти, коли вони там, а я не з ними. У міру того, що нас просять, намагаємось щось робити. Моя основна задача — взяти і доставити вчасно", — каже Олександр.
Далі коробки та відерця з їжею перевантажують в автівки миколаївських волонтерів, які везуть все бійцям на херсонський напрямок, де все розподіляють по позиціях. Максим на фронті з лютого. Чоловік говорить, що їжа, яку привозять волонтери, нагадує про дім.
"Дуже смачно і дуже багато, навіть залишається. Дуже вам дякую за вашу працю. Мабуть же, і ночами не сплять, бо стільки приготувати — це велика робота. Я від початку на війні, то якби не люди, то я не знаю, як було б, дуже люди допомагають", — поділився Максим.
До підрозділів готову їжу доставляє команда громадської організації "Волонтери Жовтневщини". Чоловіки перевозять все на власних автівках.
"Ми розвозимо їжу, смаколики, якусь допомогу, свічки окопні — все, що потребують наші військові, ми все це привозимо, доставляємо. Гарні люди з Веселинового нам допомагають. Це обмаль, що ми можемо зробити для нашого святого воїнства", — розповів Денис.
Дорогою назад військові віддають порожні відерця. Волонтери жартома говорять, що нині це майже валюта.
Почав 
, бо пережив те саме — історія миколаївського волонтера
У деокупованій Снігурівській громаді на Миколаївщині облаштували 
 через річку Інгулець
У Миколаєві продовжують 
 по вулиці Чкалова: проїзд дорогою залишається обмеженим