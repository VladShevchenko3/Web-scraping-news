У Чернівцях волонтери сплели понад шість тисяч "кікімор" та маскувальних сіток для військових

Маргарита Олійник

Про це у коментарі Суспільному розповіла волонтерка Леся.
Щодня плести маскування приходять від десяти до двадцяти людей. Переважно долучаються після роботи, а також беруть тканину, щоб працювати вдома. За словами Лесі, за сітками звертаються військові зі всієї України. 
Вимушена переселенка Лариса почала плести сітки у жовтні, коли побачила про це оголошення. Тепер долучає до плетіння й своїх знайомих.
Одну "кікімору" роблять приблизно сорок годин, а сітку на сто метрів — тиждень. Тканину закуповують за свої гроші. Також допомагають друзі та благодійники.
За її словами, волонтери працюють також у школах та училищах. Крім маскування, відправляють військовим ліки, теплий одяг, а також їжу та листи. 
Охочі долучитись до плетіння маскування можуть звернутись у Літній театр.