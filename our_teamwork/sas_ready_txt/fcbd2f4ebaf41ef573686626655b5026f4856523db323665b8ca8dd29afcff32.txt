Нашоломники для військових в'яжуть волонтери у громаді на Волині

Богдана Шевчук

Маскувальну амуніцію почали виготовляти влітку. Зі слів Валентини Шевчук, на один нашоломник йде п`ять мотків ниток. До роботи долучаються не лише жителі навколишніх сіл, а й волиняни з інших громад. Працюють волонтери без вихідних. Каже: перше замовлення було у жовтні, на сім нашоломників.
"Хлопцям вони сподобались. Потім ще було замовлення на 12 нашоломників. Зараз ми завершили замовлення на 30 нашоломників. І тепер у нас дуже велике замовлення на тисячу нашоломників", – розповідає волонтерка.
Роботу полегшує спеціальний механізм, який передали із села Велика Глуша Камінь-Каширського району, – розказує волонтерка Вікторія Лопанова. За допомогою нього вдалось пришвидшити роботу. 
Пенсіонерка Тетяна Білецька в`яже шкарпетки для військових з перших днів війни. За цей час сплела до трьохсот пар. Нині жінка зшиває нашоломник. 
За сім місяців волонтерської роботи сплели майже пів тисячі кікімор, – розповіла волонтерка Валентина Шевчук. Зараз займаються різними запитами військових: плетуть шкарпетки, килимки, передають продуктові набори на передову.  
 