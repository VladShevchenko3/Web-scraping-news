Скоротити кількість тварин гуманним способом. У деокупованому Лимані вакцинують та стерилізують котів та собак

Анастасія Дашко

 
Безкоштовно стерилізують котів та собак і роблять щеплення в приміщенні колишньої ветеринарної клініки. Працюють як з домашніми тваринами, так і з тими, кого власники покинули.
 
 
Багатьма безхатніми тваринами, каже волонтерка Марина Шумейко, у місті хтось опікується. Наприклад, за родиною собак доглядають військові. 
 
 
Як власникам, так і людям, які дбають про вуличних тварин, видають корм.
 
 
Такий візит лікарів до Лиману — спільні зусилля благодійних організацій “Patron pets center” та “Tiernothilfe Ukraine”.
“Мені не страшно тут знаходитись. Всі люди тут також без касок чи бронежилетів. Ми допомагаємо і власною силою, оплачуємо роботу команди ветеринарів, роздаємо корм власникам тварин, препарати від паразитів. Ми вирішили допомогти саме Лиману, бо місто цього потребує”, — говорить волонтер Ахім Шлепутц.
 
 
Ветлікарі та волонтери також шукають нових власників покинутим тваринам. Деякі коти та собака поїдуть до Києва. А маленькій Бусі, каже ветеринарна лікарка Ярослава, ще треба знайти нову родину:
 
 
Ветеринари працювали у Лимані з 30-го січня по четверте лютого. Вакцинували 440 та прооперували 337 тварин.