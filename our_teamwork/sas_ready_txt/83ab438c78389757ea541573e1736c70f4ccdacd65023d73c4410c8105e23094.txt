До Первомайського на Миколаївщині волонтери доставили гумдопомогу

Дар'я Свистуха
Ніна Булах

Про це кореспондентам
 розповів волонтер Денис Остапенко.
Денис Остапенко — капелан з Маріуполя. Чоловік каже, коли місто почали обстрілювати, то разом із сім’єю виїхав до Хмельницького. Прийняв рішення долучитися до волонтерства. Разом з колегами їздять по містах, селах, які найбільше постраждали внаслідок обстрілів.
"Привезли продуктові набори на два села, там по заявці 150 наборів привезли, термобілизну привезли, близько 100 наборів. Спальні мішки будемо роздавати, там сім’ї є, діти, де є потреба. Тому що ми, дорослі, вже якось перетерпимо щось накинемо, а дитину в цей спальний мішок, він зимовий, він застібається і буде комфортно дитині", — розповідає Денис.
З 25 лютого 2022 року допомагає людям Ганна. 
"Назбирали цілу машину теплих речей. Інколи питають: "Нічого страшного, що десь брудні речі?". Кажу, що у нас взагалі безвідходне виробництво, якщо воно зіпсоване, то на маскувальну сітку піде", — каже Ганна.
За словами Ганни, намагаються привозити гумдопомогу двічі або тричі на тиждень. Попередньо волонтерам надають список людей, які потребують допомоги.
Отримав гуманітарну допомогу місцевий житель Олександр. 
"На днях зробили електрику, бо не було електрики. Газ. Зараз життя відновлюється", — розповідає Олександр.
"Залишилися без будинку" — 
про втрату майна та життя в окупованій Снігурівці
Скупчення військ РФ 
 
 російські військові на Миколаївщині за тиждень
 
 