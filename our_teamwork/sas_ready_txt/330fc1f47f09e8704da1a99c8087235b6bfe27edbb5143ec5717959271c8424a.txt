"Після перемоги залишуся працювати в ЗСУ", – Коля Сєрга під час відвідин Житомира з культурним десантом

Ольга Степуренко
Таміла Бутко

Скажімо так, ми хочемо деокупувати жителів, бо міста ми вже повернули, міста вже наші, а ось жителі. Є такі, хто вагається, є ті, хто "пішов" від нас, але ми всіх повернемо, потрібний час, праця і любов. Ми не можемо працювати лише з тими, хто готовий до співпраці та цієї підтримки, ми маємо всім допомагати, як лікарі, бо це наша відповідальність і ми зараз розуміємо проблематику. Раніше ми її не розуміли. І взагалі, я не дуже розумів в більшій частині ситуацію. А зараз ми все розуміємо, бачимо, а відповідальність за дії на тому, хто побачив.
Так, я пам’ятаю. В той час, коли в Україні була революція, я був десь в Азії, ми тоді знімали "Орел і решка" і я читав про те, що відбувається в ЗМІ. Мені казали, що це політичні ігри, і я тоді не розумів і не відчував, що відбувається. Я був ніби поза межами, хай собі відбувається, а я собі далі живу своє життя. Окрім мене так думало багато людей, і те, що відбувається зараз, це провина нас, тих людей, які тоді не зрозуміли всього.
Я повернувся швидше навіть в 2018-2019 роках. Знаєте, я їздив з "Орел і решкою" і я був ніде, всюди і ніде. А в 2019 році розпочався карантин і було не до цього, навіть в інформаційному просторі цього не було. Головна наша проблема на той час були: карантин, епідемія, маски. Ми були ізольовані, і тому так, події в Україні якось пройшли повз мене.
Коли я був в Росії, я не працював там як артист, я працював як рекламний менеджер, рекламний продюсер. Коло моїх знайомих там – це були творчі люди і це була не їхня тема. А з політиками, державними чиновниками я не спілкувався. Мене кілька разів запрошував "Камеді Клаб", Гарік Мартиросян, я приходив, намагався писати. Я давно вивчаю гумор, він мені цікавий саме як інструмент розвитку уяви. А той гумор, що писався там, в тому форматі, він робив речі навпаки, він притуплював. Я був там два рази і два рази я пішов звідти, день попрацював і кажу, ні, я не можу. А зараз я зрозумів, як "Камеді Клаб" впливає на людей, на росіян, як він зомбує.
Так, звісно, бо голова їхнього продакшену Артур Джанібекян є головою Газпром-Медіа Холдингу, а назва Газпром про щось говорить і просто так його б не ставили. І тому, коли я зрозумів, як це працює, це вже коли я повернувся в Україну, я зрозумів і був вражений.
?
Ні, такого не могло взагалі бути
Так, звісно, я б одразу поїхав звідти. Я б знайшов як і поїхав. Коли я йшов в ЗСУ 25 лютого, я зрозумів, що хай немає досвіду, але є креативність і щось та я встигну з автомата постріляти. І плюс один боєць, плюс один воїн це плюс один, хоч маленький, але шанс на те, що ми відстоїмо свої кордони. І тому я думаю, щоб там не було в мене в Росії, я б в будь-якому випадку звідти пішов і став би тут з автоматом в руках.
Так, розуміють, справа в орієнтирах. Ми тому з Регіною (Тодоренко) особливо і не спілкувалися за межами "Орла і решки", бо вона завжди орієнтувалася на матеріальне, а для мене завжди орієнтиром був духовний зріст. І мене завжди тягло кудись, де я зможу знайти нові знання і здобути нові якості особистості.
Так, російська культура працює "на ладонь", на долоню з якої можна поїсти. І українська культура багато в чому увібрала в себе ці ж орієнтири. Ось тому ми довгий час орієнтувалися на Москву як на центр шоу-бізнесу. Український шоу-бізнес був побудований теж за тими принципами. А зараз український шоу-бізнес потрохи вмирає, бо він деструктивний, і народжується українська культура. І це найважливіший період.
Я йшов туди не як артист, а як бойова одиниця, тому сприймали по справах. Патрулювання, бліндажі, окопи, тренування. Окрім цього, ми по вечорах робили концерти, щоб зняти стрес, бо стрес був колосальний, щоб можна було поспати. Бо якщо ти не поспав, то ти починаєш дезорієнтуватися на патрулюванні. А вже потім я зрозумів, наскільки цей ресурс важливий і наскільки важливо це робити. І поступово моя служба стала тим, чим я зараз займаюся. Культурний десант це показує і цим займається. Ми робимо так, що діячі культури починають працювати на військові цілі, і не лише військові, а військово-гуманітарні. Вони виконують бойові завдання, які йдуть в зоні бойових дій, працюють під обстрілами, співають під обстрілами в окопах, бліндажах. Це Саша Ярмак, Саша Чемеров, Моїсей Бондаренко, Міша Крупін зараз з нами час від часу їздить, з нами багато їздить талановитих і справді крутих артистів. Окрім цього, доєднуються митці, художники, разом з якими ми їдемо і розмальовуємо деокуповані міста. І в Куп’янську ми працювали під обстрілами, там в кілометрах десяти від нас прилітало. Ми працювали на найвищий точці і постійно чули прильоти, бачили дим, але ні в кого рука не здригнулася.
Ні, я чотири місяці тому взагалі не знав української, так, я дивився фільми українською, розумів українську мову, але сам ніколи не розмовляв. В мене був один досвід, коли потрібно було переозвучувати "Орел і решку" українською мовою. Я приходив, погано її розуміючи, вибудовував мовний апарат для того, щоб переозвучити себе. Там було кілька серій, бо загалом весь сезон почали переозвучувати до мене, і саме тому я пішов озвучувати, бо почув, що якось голос не дуже схожий на мій. Я прийшов і кажу: "Давайте з цим щось робити". Моя українська була дуже крива, хоча про українську мову взагалі не можна казати, що вона може бути кривою. Тому так, чотири місця тому я почав розмовляти українською мовою. Все залежить від мотивації, я зрозумів, що для мене це ще один спосіб сказати Україні, що я її люблю. Бо спочатку в мене були такі, ніби сперечання, що я ніби діями показую свою любов до України, що я українець, а мені кажуть: "Та ти не українець, бо ти розмовляєш російською". І мене це, звісно, злило. Я розумів важливість цього переходу, що він має відбутися. Бо ми розвиваємо українську культуру і я, як український артист, я маю перейти, бо насамперед це моє професійне. Також це відповідальність ще й перед російськомовною аудиторією, я можу показати їм мову, я можу закохати в мою рідну мову. І дуже багато хто з мого оточення після мене почав переходити на українську мову і отримувати таке ж задоволення, яке отримую я.
Я просто дуже багато говорю, тому інтровертам потрібно певне більше часу, ніж екстравертам. Ви думаєте, що всі відразу почали мені говорити, що яка в тебе мова красива чи що ти молодець, що намагаєшся? Так, такі люди були, але багато хто починав виправляти, а коли тебе виправляють ти знаходишся в слабкій позиції. Хтось казав типу, та навіщо воно тобі треба, практикуйся в іншому місці, а тут давай нормально донеси думку. І кожний раз такі розмови – це виклик. І вже думаєш, чи підкоритися і донести думку, на яку тобі не вистачає словникового запасу, чи йти далі. І в моменти цих вагань я залишався на боці української мови. І тому я розумію, як це складно, і тому зрозуміло, чому багато хто не переходить. Не тому, що не розуміють, що Росія агресор, ні, це не про цінності. Це про поведінку, особисті можливості і особисті сили і в когось просто немає цих сил.
Сєрга це моє прізвище, козацьке прізвище, тому певно більшої українізації, ніж мати українське прізвище, складно. А так взагалі мені подобається ім’я Миколай. Бо Микола якось особисто мене не качає, а от Миколай. Я думаю, що коли переможемо, може я навіть в паспорті зроблю зміни.
Так, Миколай Сєрга, і мені так дуже подобається.
Так, після перемоги я залишуся працювати в ЗСУ і буду працювати по напрямку реабілітації ветеранів. Ми маємо розуміти, що коли ми переможемо, багато повернеться додому і це будуть люди з жалами війни, зі зміненою свідомістю і з ними потрібно буде працювати. І культурна роль тут надважлива. І це частково один зі стовпів, який підтримує культурний десант з точки зору віри і цінностей. Бо ми розуміємо, що ми зараз працюємо там, в окопах, і нам довіряють. І так само нам будуть довіряти після, і ми є тим мостом, який допоможе повернутися додому.