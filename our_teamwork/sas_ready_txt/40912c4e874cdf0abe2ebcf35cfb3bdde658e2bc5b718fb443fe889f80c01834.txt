"Працюємо і наближаємо нашу перемогу". Як плетуть зимові сітки у Кривому Розі

Юлія Підгола
Тетяна Грінберг

Працюють під українські пісні, з бойовим настроєм. Волонтерка Наталя Гращенкова говорить: плели навіть під час блекаутів.
"Ми використовуємо основу для огірків пластикову, обплітаємо тканиною і потім заповнюємо ці сітки стрічками різними. Звернулись хлопці й почали просити вже саме білі сітки", — розказала жінка.
Білі сітки почали плести наприкінці осені, це — друга, розказує завідувачка закладу Олена Гришко.
"Ми працюємо в "пунктах незламності", допомагаємо людям, які зостались без світла, і через це тоді мало людей приходить на плетіння сіток. Сьогодні саме після нічної зміни люди також прийшли", - говорить вона.
Тканину для плетіння закуповують самі, інколи приносять небайдужі люди.
"Працюємо, стараємось. Працюємо і наближаємо нашу перемогу, плетемо для наших захисників, для наших хлопців. Щоб скоріше нам перемогти", — сказала волонтерка Світлана.
Волонтери говорять, що замовлення від військових є постійно. Тож продовжуватимуть роботу. 