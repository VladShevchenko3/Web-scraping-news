"Творчі волонтери" з Кропивницького зібрали один мільйон гривень

Олена Демчак
Анна Добрань

У русі "Творчі волонтери" задіяні до 150 людей – це музиканти, вокалісти, фотографи, відеографи, люди, які технічно допомагають в організації акцій. Якщо рахувати учасників хореографічних колективів – до 500 людей, розповів Євген Жердій. Допомагає збирати гроші на потреби Збройних сил України й військовий оркестр третього полку спецпризначення.
Потреб у військових багато, каже Євген Жердій: "Від теплого одягу, аптечок і противірусних препаратів – до тепловізорів, автівок, "Кунгів" для ППО. Збираємо на все те, на що приходять в Krop:hub запити (
 – громадський простір для підтримки військовослужбовців – ред.).
Перехожі зупиняються, щоб послухати артистів, дехто танцює поряд, а ще кидають у скриньки гроші. Одна з таких – кропивничанка Вікторія Квіртвелія: "Я хочу підтримати нашу країну, щоб перемога була за нами, щоб ця війна скінчилась і настав мир".