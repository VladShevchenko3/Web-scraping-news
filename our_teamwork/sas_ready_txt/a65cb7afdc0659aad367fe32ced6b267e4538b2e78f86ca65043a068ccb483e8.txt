Яку гуманітарку возять у Бахмут і що потрібно жителям фронтового міста

Суспільне

— 
Засновник благодійного фонду "Незламна" В'ячеслав Ільченко розповів, що до Бахмута привезли близько двох сотень газових плит і тисячу газових балонів до них. 
Цього газового балончика вистачає на дві години приготування. Тобто легку їжу приготувати. Борщ звісно приготовити буде важко, але закип'ятити воду чи приготувати яєчню на цьому балончику можна", — пояснює волонтер Дмитро Артемов.
Обладнання роздають у гуманітарному штабі.  
Жити дуже тяжко, хворіємо. Неспокійно. Води немає, світла немає, тепла немає. Ось дали б нам ці газові плитки й балончики, ми були б раді", — каже місцева мешканка Зінаїда.
Також волонтери привезли мешканцям Бахмута продукти.
Допомога від фонду "Нова Україна" разом з фондом "Паляниця" та "Долоньки" доїхала до Бахмута. Один пакет важить близько десяти кілограмів, ми привезли 250 пакетів — це дві з половиною тонни. Більше машина ця не потягнула, тому наступного разу привеземо стільки ж", — додає волонтер. 
Гуманітарний штаб, де розподілятимуть допомогу, організувала у Бахмуті місцева жителька Інна Гайдай. За словами волонтерки гуманітарного штабу Нелі Астахової, щодня тут отримують допомогу близько сотні людей.
Привезли багато харчів. Ще не дивилася, там і равіолі, і тушкованка, і квасоля, газові пальники та багато одягу, антибіотики, ліки. Вся громада бахмутська дуже вдячна, що допомагають вижити у цій скрутній ситуації",  — роздивляється гумінатрний вантаж Астахова.
За словами начальника Бахмутської військової адміністрації Олексія Реви, наразі у громаді залишаються жити під обстрілами 8700 бахмутян. 