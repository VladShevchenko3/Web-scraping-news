Якщо знесло дах. Добробат ремонтує будинки в Галицинівській громаді, що на Миколаївщині

Світлана Кльосова
Олександр Гордієнко

Про це кореспондентам 
 розповіли волонтери.
На околиці Лиманів, яку росіяни обстрілювали мало не щодня з артилерійських систем, задіяна бригада з трьох людей. Їм допомагають господар будинку та його родичі.
 Коли на будівлі побило шиферини, пошкоджені ділянки перекрили брезентом. Зараз його зняли та викладають на вцілілий дерев'яний каркас новий шифер.
"Ми більше беремося за покрівлі. Чому нас цікавлять більше дахи, бо це сама основа. Якщо будинок будують з фундаменту, то тут все навпаки. Тобто тут потрібно з гори йти до низу", — каже волонтер добробату Юрій Осіпов.
За наявності матеріалів та помічників, чоловіки перекривають дах будинку за день.
Добробатівці допомагають безкоштовно. Частину будівельних матеріалів надає місцева влада, частину — волонтери, частину жителі купують за власні гроші. 
За словами старости сіл Лимани та Лупареве, внаслідок обстрілів на території не залишилося жодного вцілілого будинку. Тому в сільраді постійно відбувається видача будматеріалів.
Серед пріоритетних робіт, за які беруться волонтери, будинки, чиї власники живуть там і не мають змоги виїхати або самостійно відремонтувати помешкання. У Галицинівській громаді добробат ремонтує вже п'ятий об'єкт.
"Добробат" — всеукраїнський волонтерський рух, який займається відновленням пошкоджених внаслідок російської агресії будівель. Започаткований в Україні у квітні 2022 року. У Миколаєві осередок розпочав роботу у вересні 2022-го.
Російські війська 
на Кінбурнській косі — Єрін
Родини з двох громад Миколаївщини 
 та канцтовари для навчання
Миколаївці вшанували пам'ять 