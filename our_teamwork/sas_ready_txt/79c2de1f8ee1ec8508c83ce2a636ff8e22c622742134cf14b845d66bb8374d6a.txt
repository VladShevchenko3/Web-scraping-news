"Не потрібно щоб діти перебували на війні": "Білі янголи" евакуюють людей з Бахмута

Юлія Слабінська

"Батьки у Львові, тато поранений лежить у лікарні, мама з ним", — каже вагітна жителька Бахмута Галина.
Виїхати з Бахмута дівчину вмовила її тітка.
"Щодня, якщо не літак, то таке, дрібні перестрілки взагалі. У будинку, де жили, пічка слава Богу була. Тітка, у якої ми жили, вона запаслася водою, поїсти зварити й один раз на день чай попити. Згодом знайшли якусь покинуту криницю, дозволили відкривати й брати, але вода гірка. Не знаємо, що в ній", — каже місцева жителька Тетяна.
Вивезли породіллю поліцейські у лікарню до Слов'янська. Евакуювали й десятирічну дочку Галини та бабусю. Дівчинка весь час жила з нею та дідусем. Забрати дитину мама Галина не могла через нескінченні обстріли росіян.
"Забрали дівчину, вона проживала в дуже небезпечному районі, не потрібно щоб діти перебували на війні, знайшли будинок, знайшли цю маленьку дівчинку, вона з матір'ю вже давно не бачилася. Ми розуміємо що на даний час це активні бойові дії й вони мешкали у різних районах і дівчина до своєї дитини фізично не могла потрапити", — розповідає інспектор з комунікації Бахмутського райвідділу поліції Павло Дяченко.
Вивозить людей з небезпечних районів Донеччини поліцейський екіпаж "Білий янгол". За добу вдалося евакуювати 103 людини. 