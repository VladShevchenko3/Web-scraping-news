У Миколаєві добровольче формування ремонтує бомбосховище для жителів багатоповерхівки

Денис Бобков
Олександр Гордієнко

Про це кореспондентам 
 розповів боєць добровольчого формування Олег Кречун.
Площа бомбосховища складає понад 100 квадратних метрів. Раніше воно перебувало на балансі одного з миколаївських підприємств. Після закриття заводу бомбосховище перетворилось на звичайний підвал. Жителька будинку Катерина розповідає, що тут було багато сміття, а лаз та другий вихід завалені. Попри це, з початком повномасштабної війни, люди почали використовувати укриття за призначенням.
"Так, особливо на початку війни і під час війни багато приходить людей. І з маленькими дітьми, приносили підгузки, і в нас тут просто стояло каміння. А на камінні лежали дошки, згори ковдри приносили, баклажки стояли поряд. Ну, як могли виживали тут. Тобто тут навіть туалету не було", — розповіла Катерина.
Добровольчий загін приступив тут до робіт на початку грудня 2022 року.
"Вивезли сміття, зробили тимчасове світло. Одразу жильці занесли воду, занесли сюди дивани свої, щоб якось можна було тут перебувати. Ну, а згодом вже почали проводити роботи з відбивання, коли стихло, провели нове світло. Щоб були розетки, щоб було живлення, щоб вони могли тут перебувати", — розповів боєць добровольчого формування Павло.
У загоні 14 людей. Сюди вони приходять по черзі, в залежності від вільного часу. Задачі розподілені. Є штукатури, електрики, інженери та представники інших професій.
"У нас вийшло так, що коли почалась війна, всі взяли до рук зброю. Кожен на своєму посту. А в армію нас не беруть, і ми розуміємо, що сидіти вдома не будемо. Ми вирішили, що треба робити те, що треба робити. Найголовніше зараз сім’ї наших бійців, які захищають нас на фронті, звільнюючи Україну. Тому ми допомагаємо нашим сім’ям. Міцний тил — міцна армія", — сказав боєць добровольчого формування Олег Кречун.
Це перший об’єкт бригади. Станом на 3 січня ремонтні роботи виконані на 60 відсотків, розповідає Олег Кречун. Вивезене сміття, прокладена нова електропроводка. Повністю відбудований лаз, який веде на зворотній бік будівлі.
Також триває штукатурка стін, всі елементи зі стелі, які могли відвалитись, відбили, металеві частини перекриття покрили ґрунтовкою. Гроші на матеріали збирали самі представники добровольчої бригади. Костянтин Сизов звернувся по допомогу до своїх закордонних знайомих.
"Хоча там не такі вже й великі гроші, але це нам дало змогу закупити дроти, кабелі, матеріали для штукатурки, помпу фекальну. Тому що туалет розташований нижче рівня поверхні", — розповів Костянтин.
На облаштування бомбосховища лавками, нарами та іншим необхідним добровольці подали запит на грантову програму. Закінчити цей об’єкт добровольці планують протягом січня.
В міському управлінні з питань надзвичайних ситуацій та цивільного захисту населення розповіли, що в місті налічується близько 200 бомбосховищ та 500 тимчасових укриттів. 
Рейки довжиною в 108 років. 
 святкує свій День народження
У Миколаївській області 
 погодинні відключення електроенергії
Армія РФ тричі за день 
 на Миколаївщині