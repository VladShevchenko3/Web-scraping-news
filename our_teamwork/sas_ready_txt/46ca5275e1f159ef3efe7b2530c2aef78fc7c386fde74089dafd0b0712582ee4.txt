Російські пастки та снаряди під кожним деревом. Як виглядає замінований ліс на Донеччині. СУСПІЛЬНЕ | ВІДЕОНОВИНИ

Анастасія Дашко

 
Обстріли були такі, розповідає пошуковець, що зламані дуби діаметром понад три метри.
 Ці ліси не вперше стають місцем боїв. Вони тут точились ще у часи Другої світової. 
 Сліди війни сучасної — міни, гранатомети, боєприпаси — чи не під кожним деревом.  
Залишили по собі російські армійці й пастки, каже пошуковець Микола. 
 
“Знайшли міну протипіхотну, яка “стрибає”. Може не підпустити до себе сапера, якщо на ньому бронежилет, каска, багато металу. Дотик металу до електромагнітного датчика призводить до миттєвого підриву. Металошукач, спрямований на відстань до пів метра, теж призводить до підриву”, — пояснює Микола.
Деякі снаряди, як-от цей, що на фото, — калібром 76 міліметрів, теж дуже небезпечні, додає Микола. 
 
“Фугасно-осколковий боєприпас того ж калібру. Люди заради збагачення вирубують ось ці “ремінці”. Це дуже небезпечно. Тому що, як ми бачимо, снаряд повністю в бойовому стані. Удари молотком, зубилом не дозволяються, це дуже небезпечно”, — каже Микола.
Самі ж пошуковці продовжують працювати в тому числі й в замінованій місцевості. Забирають тіла загиблих українських військових. А також — вбитих росіян — для обмінів.