У Франківську запрацював координаційний центр для переселенців: яку допомогу надають та як її отримати

Руслана Полівчак
Каріна Борисевич

З його слів, окрім гуманітарної допомоги, у штабі також консультують людей з інших регіонів, допомагають з пошуком роботи та житла. Координаційний центр створили для того, щоб об’єднати недержавні організації та фонди з органами влади для ефективнішої допомоги людям, які постраждали від військової агресії РФ. 
У штаб можуть звертатися вимушені переселенці, які проживають в Івано-Франківській громаді. 
22 листопада у центрі волонтери вдруге збирали продуктові набори. В один пакунок кладуть три банки тушкованки, пачку макаронів і півтора кілограма цукру, розповідає волонтерка Валерія Галик.
"Ми — з департаменту інвестиційної політики. Прийшли допомагати. Коли просять, коли потрібна допомога, тоді й приходимо", — додає Валерія Галик.
Усю "гуманітарку" роздають у наметі, який розташований поруч із координаційним центром. Щоб її отримати, потрібно спершу заповнити анкету. Зробити це можна онлайн або за допомогою менеджера на місці. Із собою потрібно мати паспорт та довідку про статус внутрішньо переміщеної особи. Насамперед допомогу надають людям похилого віку та з інвалідністю. Проте звертатися до центру можуть всі та навіть тоді, коли немає світла, розповідають волонтери. 
Наталія переїхала з Харкова. Сьогодні вона отримала продуктові набори.
"Ми пробули в Харкові 11 днів, а потім поїхали сюди. І я тут — з донькою та онукою. Потрібні теплі речі, також побутова хімія. Є маленька дитина, і ми постійно щось перемо. Продуктів у наборі достатньо. Тут нам вистачає харчів", — каже Наталія.
За словами заступника директора департаменту інтеграції громад, внутрішньої політики та роботи з ВПО Андрія Деркача, понад три тисячі вимушених переселенців зареєструвалися у координаційному центрі. Для них вже зібрали та видали 600 продуктових наборів. Однак зараз, каже Андрій Деркач, найбільше люди потребують теплих речей, ковдр та подушок.
"Ми організували видачу гуманітарної допомоги за попередніми заявками. Дуже проста річ. Людина приходить і заповнює анкету — перелічує те, що їй найбільше потрібно. Це — речі, продукти, засоби гігієни чи ковдри. Ми формуємо цю заявку і визначаємо, що в нас вже є, і те, що ми ще шукаємо серед наших партнерів або донорських організацій", — пояснює Андрій Деркач.
Координаційний центр взаємодії з ВПО розташований за адресою: вулиця Дністровська, 26. Гуманітарну допомогу видають у вівторок та четвер, в інші дні консультують та реєструють вимушених переселенців. Заповнити анкету, щоб отримати допомогу, можна 
 