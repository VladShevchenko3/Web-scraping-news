Як працює "СпівДія" в Сумах: волонтери прозвітували про роботу платформи

Анна Книш
Юлія Марковська

Платформа "
 – це офіційний вебресурс, створений молоддю разом із Координаційним штабом з гуманітарних і соціальних питань Офісу Президента для збору потреб та допомоги цивільному населенню.
Наразі в хабі відкрита психологічна служба, юридична служба онлайн та "Гуманітарна допомога", розповіла керівниця "СпівДія Суми хаб" Богдана Бутрим. "Нашу команду ми презентуємо, наших партнерів, які нам допомагали протягом минулого року і цього року долучаються до нашої роботи", - додала керівниця.
Волонтери збирають заявки від тих, кому потрібна допомога, формують пакунок та надсилають відправлення. Волонтерська спільнота "СпівДія Суми хаб" працює у приміщенні молодіжного центру "Романтика".
Волонтерка спільноти Валерія Пасько розповіла, що вона працює тут з весни. "Моя команда, з якою ми до цього працювали, зайнялася цим проєктом, і я захотіла долучитися. Ми були на прифронтовій території, і було багато бажаючих отримати гуманітарну допомогу, дуже хотілося їм допомогти. Я займалася обробкою заявок. Людина подає заявку через сайт, я її читаю, телефоную, щось уточнюю. Потім ці заявки приходять в "Романтику", ми їх збираємо і видаємо людям", - розповіла Валерія.
Про свою роботу розповіли і представники команди "Співдія заради дітей". Вони працюють з дітьми віком від
5 до 12 років для того, щоб психологічно розвантажити їх в період війни. 
У червні минулого року для втілення проєктів залучилися підтримкою "Юнісеф". "Походи  в школи, де ми працювали з мінною безпекою, творчість, коли до нас приходили 50-60 дітей, було дуже масово, у нас команда складається з чотирьох дівчат, ми відпрацьовували,і  це було дуже знаково. Головне – це результат: задоволення дітей і небажання дітей іти від нас взагалі", - розповіла керівниця мобільної команди  "Співдія заради дітей" в Сумах Юлія Сорока.
Платформа "СпівДія" поєднує громадські та державні ініціативи, аби ефективніше надавати допомогу людям.