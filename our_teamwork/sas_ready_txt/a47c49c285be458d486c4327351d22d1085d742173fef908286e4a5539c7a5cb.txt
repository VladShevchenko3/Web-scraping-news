"Кішки" для саперів, глушники — бійцям. На Миколаївщині волонтери виготовляють пристрої для військових

Ігор Горбатенко
Назарій Рубаняк

Про це кореспондентам 
 розповів волонтер Євгеній Нотевський.
За словами Євгенія Нотевського, у Первомайську постійно працюють п'ять груп волонтерів. Виготовляють глушники, полум'ягасники, шиють балаклави. А конструктори розробляють нові пристрої, що допомагають рятувати життя бійцям Збройних сил України.
Олег з Первомайська. У волонтерах з березня 2022 року. У команді працює конструктором, але довелось стати ще й хіміком. Розробили аналог засобу для очищення зброї "Баллістол".
"Ціна "Баллістолу" дуже висока. Але те, що ми розробили разом з колегами, воно не поступається за своїми характеристиками закордонному препарату", — розповів Олег.
Як розповів волонтер, вже виготовили близько 100 літрів очисного засобу. 
Напередодні зими, каже Олег, військові думають як фарбувати військову техніку й зброю у білий колір.
"Спілкувалися з нашими хіміками з міста Первомайська. Задача вже вирішена", — сказав Олег.
В арсеналі волонтерів — кішки для саперів, глушники, полум'ягасники, 
для автоматів Калашнікова.
"Глушників близько 300 одиниць було передано, полум'ягасників — близько 120, антабок для автомата Калашникова було більше 1 000 зроблено, і зараз більше половини ми передали. "Кішок" для розмінування, це остання розробка, близько 50 поки у нас одиниць", — розповів Євгеній Нотевський.
Також волонтери передали бійцям понад 1 000 балаклав. В процесі виробництва — перископи й окопні світильники.