Волонтери Чернігівщини відвезли до Бахмута п'ять бусів з гуманітарним вантажем

Юлія Суржикова

Допомогу від волонтерів люди отримують не зважаючи на обстріли. Тут немає зв’язку, але за кілька хвилин біля машин збираються близько сотні людей.
Найперше люди потребують води: водопостачання немає давно, а вода із колодязів стала непридатною після обстрілів снарядами із запалювальними снарядами. Не вистачає їжі, засобів гігієни, теплих речей, через відсутність електроенергії потрібні окопні свічки, батарейки, ліхтарики. 
Всі ці потреби цивільного населення волонтери врахували при формуванні гуманітарного вантажу.
За координації та супроводу ЗСУ та ДСНС, вантаж доставили безпосередньо до людей. Поїздка, тривалістю у 14 годин відбулася на минулому тижні.
Допомогу для жителів Бахмута у Прилуках збирали два тижні. До цього долучилися пересічні містяни, торговельні мережі, заклади освіти – гімназія № 5, школа №13, дитячий садок №9. Частину вантажу передали військовим.
Наразі волонтери формують нову партію продуктових наборів для Бахмута та планують нову поїздку.
 
 