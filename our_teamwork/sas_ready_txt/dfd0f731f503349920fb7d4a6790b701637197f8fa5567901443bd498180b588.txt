Розписали автівку: житомиряни залишили побажання на автівці, яку передадуть військовим

Таміла Бутко
Олександр Шевчук

Зі слів Назара, машину придбали для 77 бригади, створеної на базі ДШВ. Автомобіль купили за кошти, які збирали з червня місяця на різних міських благодійних акціях. Збір завершили місяць тому і сьогодні волонтери презентували цей автомобіль.
"Ми влаштовували благодійні заходи, і люди, відвідуючи їх, отримуючи задоволення та позитивні емоції, донатили на автівку для військових. Стартував збір з проєкту "Між скелями", коли 100 людей пливли на "Драконах" річкою Тетерів. Також проводили квести і благодійні футбольні матчі, на яких, до речі, нам вдалося зібрати основну суму", – каже Назар Мудрий.
 
 
 
Серед тих, хто активно долучився до організації збору коштів, була, волонтерка благодійного фонду "Український янгол" Ольга Савицька. 
Ольга Савицька каже, що серед активних учасників були блогери та волонтери.
"Зокрема, відзначу Вадима Моматюка, який допоміг цю машину знайти, доставити і зробив особистий внесок – 50 тисяч гривень. Є й інші люди, які робили загальну справу", – розповіла Ольга.
Під час благодійного розпису на Михайлівській також працював ярмарок. 
 
 
 
Зі слів Ольги Савицької, до акції доєдналися представники бізнесу, які продають свою продукцію і частину коштів передадуть на вже іншу машину. Адже волонтери оголосили новий збір коштів для придбання ще однієї автівки – для 30 окремої механізованої бригади.