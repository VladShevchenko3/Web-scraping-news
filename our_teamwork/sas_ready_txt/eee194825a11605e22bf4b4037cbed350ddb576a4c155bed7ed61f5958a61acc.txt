Закривають розбиті дахи та вікна. Волонтери на Миколаївщині ремонтують пошкоджені обстрілами будинки

Ігор Горбатенко
Єлизавета Кротик

 
Про це кореспондентам 
розповів волонтер Олег.
За словами Олега, фонд в першу чергу допомагає малозабезпеченим та багатодітним сім’ям. При розподілі фінансування у пріоритеті відновлення житла, інфраструктурні об'єкти на другому плані.
"Зроблений аналіз стану будинків з допомогою сільради, громади. Вони надали дефектні акти стану будинків. Найбільш постраждалі ті, що повністю розкриті — на зиму не можна їх залишати, це першочергові об’єкти",— пояснив волонтер.
Для перекриття даху використовують армовану плівку, яка не боїться погодних умов та довговічна. На вікна ставлять полікарбонатну плівку.
До будинку жителя села Шевченкове Олександра російські снаряди прилітали двічі. Вибухи пошкодили стіни, вікна та зруйнували покрівлю. Волонтери накрили дах та забили вікна.
"Був один в літню кухню, прям до льоху прилетіло, другий виніс ворота, на хаті шиферу, геть нічого немає. Дякую волонтерам, що приїхали і зробили, бо самі ми б не змогли.  Вікна позабивали, були плівкою забиті, але ж через плівку і не видно нічого, а так хоч тепло тримає", — сказав Олександр.
За два тижні волонтери благодійного фонду відремонтували понад сто будинків мешканців Шевченкового, серед них і домівка Людмили. У дворі розбиті літня кухня й гараж, а у будинку вибиті двері, вікна. Меблі потрощило уламками.
"Мені вже 73 роки. Я прожила усе життя тут, в цьому селі. Тут народилася і тут прожила. І прийшли "освободітєлі" і "освободілі". Хіба так можна? Був приліт у наш дім, тут всюди. І ми тут ховалися, з нами у підвалі сиділа п'ятимісячна дитина. Ми ховалися, тут такі були спочатку прильоти", — розповіла Людмила. 
Внаслідок обстрілів російських військ в селищі Шевченкове пошкоджено та зруйновано близько 400 будинків, розповів заступник голови Шевченківської об'єднаної територіальної громади Віталій Варяниця. 
Як розповів Олег, волонтери благодійного фонду планують й надалі ремонтувати будинки по селах Миколаївщини та Херсонщини, які постраждали внаслідок бойових дій.
У Миколаєві волонтери
 гуманітарну допомогу переселенцям.
Буржуйки та продуктові набори. Волонтери
гуманітарну допомогу до постраждалих сіл Миколаївського району.
Як миколаївські лікарні 
 під час новорічних свят. Пояснили в управлінні охорони здоров'я.