Майже щодня миколаївські волонтери відправляють військовим понад 100 окопних свічок

Ольга Ворошилова
Олександр Гордієнко

Про це кореспондентам 
 розповіла волонтерка Олена Гончарова.
Картон, парафін, бляшанки та робочі руки — це все, що необхідно для виготовлення свічок. Оскільки парафін добре тримає тепло, ці свічки не лише світять, а й гріють. Якщо трохи помудрувати, то можна закип’ятити воду, або розігріти якусь їжу, — каже Ольга. 
Коли є всі компоненти, виготовлення однієї свічки займає менше ніж десять хвилин. Найдорожчою складовою є парафін — один кілограм коштує 140 гривень. 
Олена Гончарова каже, що випадково стала однією з ланок цього виробництва: попросила в соціальних мережах вітати її з Днем народження не подарунками, а донатами на парафін. З того моменту налагодився безперервний процес постачання матеріалів, зокрема і консервних бляшанок.
"Я не очікувала такого ефекту, ми з першого разу назбирали на 100 кг парафіну. У нас багато друзів, які готові допомагати будь-якими ресурсами. Ми закидуємо збори на "Фейсбуці". Такий клич: "Їжте консерви з гуманітарки, годуйте котів — допомагайте хлопцям на фронті", — розповіла Олена Гончарова.
За підрахунками волонтерки Ольги Колеснік, з п’ятдесяти кілограмів парафіну можна зробити близько 280 свічок, а це понад 800 годин горіння.
"Час горіння свічки — близько трьох годин. Від горошку, від квасольки, від кукурудзи — десь 4—4,5 години. Головне в цьому — це правильної температури парафін, він має бути майже окропом. Бо коли він не дуже гарячий, він дотікає і застигає, тобто не ефективно буде", — сказала Ольга Колеснік.
Інколи парафін змішують з воском. Але останнього має бути не більше 30 відсотків, інакше від свічки буде більше кіптяви та менше корисної дії, — розповідають волонтерки.
 Окрім окопних свічок волонтери виготовляють розпалювачі для багаття.
Російські війська обстріляли насосну станцію. Миколаїв поки
без питної води — міський голова
Вибухотехніки
майже 37 гектарів деокупованої території Миколаївщини
Без теплопостачання 12 будинків. У Миколаєві 
 ремонт на тепломережі