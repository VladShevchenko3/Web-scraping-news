Живуть посеред купи металу та чекають на прогулянки: яка доля собак і котів у притулку на металобазі у Чернігові

Ксенія Рекун

 
Це Бім. На підприємство він прибіг цуценям вісім років тому. Коли почалися бойові дії він зник. Вікторія знайшла Біма тільки після звільнення області від російських військ на сусідньому підприємстві.
 
Пів року тому у притулку перебувало 47 собак. Під час війни жінка врятувала від смерті 27 собак та 15 котів. Їх вона збирала на вулицях Чернігова, навколишніх сіл чи визволяла із замкнених квартир. Тварин привозила на власне підприємство – металобазу. Там разом пересиджували обстріли. Нині майже всі тварини повернулися до своїх господарів.
 
 На підприємстві собаки почуваються вільно, заходять в офісні приміщення. Вікторія зараз у пошуках помічників, які готові доглядати та вигулювати тварин щодня.
"Їх же потрібно вигулювати, їм же потрібне спілкування з людьми. Я не можу гуляти з усіма, це досить великий шматок часу. За ними треба доглядати, прибирати у вольєрах. І просто спілкуватися з тваринами. Тому я виставила пост, сподіваюсь знайти допомогу. Ось за сьогодні вже відгукнулися десь десять людей і багато охочих допомагати. Це дуже радує, що люди відгукуються і готові просто і безоплатно допомагати", — сказала Вікторія.
За її словами, від спілкування з тваринами йде велика позитивна енергетика. 
"Це те, чого нам сьогодні не вистачає. А від цих маленьких і чудових тваринок і мені дуже-дуже тепло і приємно. Від того, що ці собацюри такі живі й такі класні".
 
Пес Патрон на цукерках, ялинкових прикрасах та іграшках: 