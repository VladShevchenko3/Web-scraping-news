"Вдома сидіти не годиться, коли така розруха": історія волонтера "Добробату" Володимира Куща

Ірина Касьяненко
Катерина Ворона

"Подивився раніше на сайті міськради, що "добробати" організовуються і будуть виїздити на ті місця, які були зруйновані і після виїзду МНС були вже розміновані і можна було вже приїздити. Отак я і взнав, перший виїзд був у місто Охтирка", — згадує пан Володимир.
Свій перший виїзд у травні в складі "Добробату", чоловік розповідає, запам’ятав добре. Розбирати завали після авіаударів в Охтирку їхали через деокуповані Боромлю і Тростянець.
"Коли побачили ці всі, як кажуть після наших "освободітєлєй" розруху, то, звичайно, була така думка, що тут побував російський чобіт і наробив дуже багато шкоди. Ну а коли приїхали в Охтирку, то там теж побачили біля міської ради, де нанесли авіаудари, універмаг там, ТЕЦ, коли це все  зруйновне. От ми там і проводили ці роботи", — розповідає Володимир Кущ.
За час свого волонтерства у "Добробаті" Володимир допомагав розбирати завали й відновлювати будівлі у кількох населених пунктах Сумщини. Всього здійснив кілька десятків виїздів.
Напередодні Нового року за його працю чоловіка 
подякою та подарунком.
Про те, чому пішов у "Добробат" пан Володимир каже: "Вдома начебто сидіти, коли така розруха, як і не годилось би. І коли приїжджаєш людям допомогти, є в тебе ще дві руки, ну і стараєшся. Я думаю, що моя робота також піде на користь і якщо побачили б молоді люди, то і вони задумалися".
Нині у “Добробаті” Сумщини працює понад три сотні волонтерів. Від початку створення цього батальйону вони здійснили понад 80 виїздів.