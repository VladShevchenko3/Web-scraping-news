"Мерседес" для ЗСУ: волинянин у Польщі модернізував авто для бойових медиків 14 бригади

Лариса Літвицька

Як розповів Суспільному волинянин, машину перефарбували з білого в зелений та обладнали додатковою електронікою на підприємстві, де працює у Варшаві. Автівку додатково обладнали камерами заднього й переднього огляду.
"На переді має дві камери бути, вони вночі бачать ті камери трохи – можна їхати без світла. Тут Webasto стоїть – все підключене, тільки знизу треба глушника зробити", – говорить Андрій Максімов.
Спереду на бус встановили 
, аби можна було витягувати іншу техніку. Всередині чоловіки зробили місце для надання допомоги пораненим. Також є перетворювач на 220 вольтів.
Зі слів Андрія Максімова, поки має таку можливість, то вирішив допомогти українському війську. Авто обійшлося волинянину в 14 тисяч злотих
.
Думаю за хлопців, так само колеги на передку. Може хтось візьме за приклад з хлопців, які сидять за кордоном і зробить те саме. Давайте всі разом допомагати і буде перемога. Слава Україні!" – каже чоловік.
Автомобіль через кордон на Волинь перевезли волонтери з Рожища. Зі слів волонтера Олександра Давидюка, машина повністю готова до роботи на фронті.
"Освітлення багато,  все добре видно, маячки, як везуть пораненого. Можна і 220 ввімкнути при потребі, є обігрів машини. Доїзд, безпека – без світла їздити можна. Якщо є проблискові маячки, то можна включити, щоб пропускали. Все комфортно для хлопців", – зазначив волинянин.
Машину повезуть для волинян, які служать на передовій медиками у 14-й окремій механізованій бригаді. Волонтер говорить: таких машин, що підходять для потреб армійців, у Європі тепер мало.
Ремонтуємо, робимо і завозимо. В нас є молоді хлопці, вони приганяють машини і дуже важко знайти, особливо Т4 і Т5 в хорошому стані. Останню ми відправляли джип 4х4 теж туди на Куп’янськ, машина їздить", – додав волонтер.
Загалом рожищенські волонтери відправили військовослужбовцям із Волині за цей рік більш як 20 машин. Гроші на них допомагають зібрати мешканці громади.