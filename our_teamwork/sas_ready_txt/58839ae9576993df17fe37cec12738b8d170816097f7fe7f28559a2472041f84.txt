Волонтерка, яка народилася під час Другої світової, плете у Харкові маскувальні сітки на фронт

Софія Цвєткова
Микита Ольховський

Крім того, волонтерка пише мотиваційні вірші, аби підтримувати бойовий дух інших волонтерів.
"На фронті чекають на наші сітки", — говорить Лідія.
80-річна харків'янка народилася під час іншої війни — у 1942-му її батько пішов на фронт.
"Мої батьки у 39 році приїхали до Харкова з Донбасу на навчання. Почалася війна. Батько на фронт, мати в евакуацію. І в евакуації я народилася, в казахському степі", — згадує Лідія Сімонова.
 
 
Раніше Лідія волонтерила у наметі "Все для перемоги" на майдані Свободи, що стоїть напроти будівлі обласної адміністрації. Після ракетних ударів по будівлі Лідія почала плести сітки в іншому місці — приєдналася до організації "Слобожанські берегині".
 
Під час плетіння сіток Лідія пише вірші. Ось рядки з одного з них:
 
 
З початку повномасштабного вторгнення діти вмовляли Лідію виїхати з міста, проте вона відмовилася — не змогла кинути собак. Перші два місяці жінка не волонтерила, адже у Харкові не ходив транспорт.
"Вона плела і літом, і зимою, і восени. Яка б погода не була. Потім запропонували приходити до нас у підвал, бо тепліше. І вона стала приходити до нас", — ділиться координаторка "Слобожанських берегинь" Світлана Демидченко.
 
Лідія пишається тим, що у свої 80 вона може принести користь Україні:
"Я пишаюся тим, що я можу принести користь моїм славним воїнам, моїй країні. Це дає мені натхнення, дає сили й дає мені здоров'я".