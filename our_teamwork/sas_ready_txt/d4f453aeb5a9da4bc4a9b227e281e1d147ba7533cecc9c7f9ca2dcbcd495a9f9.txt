28 котів та 15 собак: харків'янин прихистив безпритульних тварин

Ганна Цьомик
Руслана Богдан

З сімома собаками, які живуть в квартирі чоловіка, Андрій гуляє вісім разів на день. Ще вісім собак живуть на території будинку знайомої чоловіка. 28 котів живуть також у чоловіка в квартирі.
Всі тварини раніше бездомними: "Забрані з глухих заводських територій. Згодом їхні матері були стерилізовані, проте малюки залишилися у нас. Ми прилаштовуємо їх за можливості. Після повномасштабного вторгнення прилаштували двох цуценят — це точно. Котика — жодного".
Андрій заснував міні-притулок "Крош". Тварин йому допомагають утримувати кілька людей.
Усі тварини чоловіка стерилізовані. Він дресирує собак, а вони — гавкають на котів, якщо ті починають сваритися, каже Лукаш.
Чоловік працює промисловим альпіністом. Зароблених грошей на утримання тварин, каже, не вистачає: кормом допомагають волонтери.
"25 лютого мала бути угода з продажу квартири й ми збиралися придбати будинок у Змієві й розширити наше, так би мовити, становище. Бо на такій маленькій території це проблема — утримувати таку кількість тварин. Також не хотілося б завдавати неприємності сусідам, хоча вони в мене товариші спокійні", — розказує чоловік.
Андрій шукає господарів тварин через 
 та планує зробити кілька будок для собак на території будинку знайомої.