В Україні звільнили від оподаткування зібрані кошти для ЗСУ. Як потрапити у Реєстр волонтерів

Надія Собенко

Закон №8076 максимально спрощує реєстрацію волонтерів. Заяви для включення до Реєстру волонтерів можна буде подавати як у паперовій, так і в електронній формі (в тому числі з використанням Єдиного державного вебпорталу електронних послуг).
Протягом одного місяця з дня набрання чинності цим законом Кабмін має привести свої нормативно-правові акти у відповідність до його положень.
Законопроєкт №7492 розширює напрямки витрат: до них увійшли благодійна допомога в період воєнного і надзвичайного стану на користь учасників бойових дій по всій Україні, працівників цивільного захисту та членів їхніх сімей, вимушених переселенців із зон бойових дій по всій Україні.
Також податкова пільга тепер поширюється на термін не тільки від дати реєстрації, а й на строк з початку поточного звітного року.
Народний депутат України від фракції "Слуга народу" Роман Грищук 
, що з початком повномасштабної російської агресії велика кількість українців стали волонтерами. 
"Вони долучилися до допомоги ЗСУ: збирали кошти на закупівлю касок, бронежилетів, автомобілів тощо. Усі збори здійснювалися на особисті картки. Для того, щоби ці гроші не оподатковувалися, необхідно було зареєструватися в Реєстрі волонтерів, який діє з 2015 року", — сказав нардеп.
За словами Грищука, для реєстрації необхідно було взяти довідку з банку, занести її в податкову службу, написати заяву й надати копії документів, а це забирає певний час, "який у волонтерів дуже цінний". Закон №8076 максимально спрощує всі процедури реєстрації волонтерів і диджиталізує процедуру.
"Після набуття чинності ухваленого закону волонтери зможуть зареєструватися онлайн через "Дію", що значно зекономить час волонтерам. До того ж це збереже нерви. Зараз важливо, щоб кожен, хто справді займається волонтерською діяльністю, вказав про це декларативно державі та вніс себе в Реєстр волонтерів, щоб потім у податківців не виникало питань з приводу збору коштів та сплати з них податків", — сказав він.
На своїй сторінці у Facebook Грищук 
, 
.
"До кінця року раджу всім зареєструватись у Реєстрі волонтерів (тут пишу скорочено, повну назву реєстру дам у коментарях) для того, щоб звільнити від оподаткування зібрані і витрачені на ЗСУ кошти. Зробити це можна в територіальному відділі податкової служби", — сказав він.
Наразі, за словами нардепа, процедура така: потрібна довідка з банку про номер рахунку, на який збирали кошти, заява, копія паспорта і коду.
"В Раді в цілому прийняли два закони. Перший максимально спрощує процедуру потрапляння в реєстр і створює можливість це зробити в Дія в декілька кліків. Ми на законодавчому рівні прибрали довідку з банку, через яку унеможливлювалось подання онлайн, і необхідність копії ідентифікаційного, який і так є в податкової", — сказав Грищук.
Другий закон, за словами нардепа, чітко прописує в Податковому кодексі, що звільняється від оподаткування весь рік, починаючи з 24 лютого і до моменту реєстрації волонтера в реєстрі, а не тільки зібрана і витрачена після реєстрації сума.