У Миколаєві волонтери роздали гуманітарну допомогу переселенцям

Ольга Ворошилова
Назарій Рубаняк

Про це кореспондентам 
розповів
голова ГО "Розвиток України" Іван Мокряк.
"Процес підготовки до видачі розпочався десь два дні тому. Ми почали з того, що у нас є окрема база даних ВПО. Мені поставили завдання: зателефонувати їм, запросити до нас. Ми просили людей принести з собою довідку ВПО або паспорт. Можна через "ДІЮ", — пояснила волонтерка гуманітарного штабу "ДОФ" Ірина.
Від "ДОФу" переселенці отримували по коробці з енергетичними батончиками вагою 2,5 кілограми. Від організації "Розвиток України" — кожному по шість літрів води та пакет з продуктами.
"Макарони, рис у нас, олія, тушковане м'ясо, печиво для дітей. Ще додатково памперси, але вони для наших переселенців з Херсона", — розповів Іван Мокряк.
Проєкт "Розвитку України" став можливим завдяки наданому організацією "Youth Up" гранту.
"Громадська організація подалася, обґрунтувала і виграла у нас півмільйона гривень. У межах цієї програми у нас кошти пішли не тільки на гуманітарну допомогу, у нас кошти пішли на психологічну підтримку, на роботу з дітьми", — сказав голова ГО "Youth Up" Максим Луценко.
Наталя приїхала до Миколаєва із розбитого росіянами селища Луч. Жінка каже, що на свій день народження 24 лютого очікувала зовсім інших подарунків. Евакуювалася разом із дитиною, за якою потрібен постійний догляд.
"У мене дитина з ДЦП, на інвалідності. Тому найнеобхідніші — памперси для дитини. Це таке, чого найбільше не вистачає", — розповіла переселенка Наталя.
Зоя Сергіївна — односелиця Наталі. Три місяці жила в підвалі, до Миколаєва допоміг дістатися священник. Каже, що за допомогою сюди приходить вперше.
"Зателефонували мені в середу і сказали приходити. Мені сказали: "Ми вас записали за списками біженців", — розповіла переселенка Зоя Сергіївна.
Проєкт гуманітарної допомоги розрахований на 500 людей. На нього виділено до 300 тисяч гривень. Також волонтери планують допомагати безпосередньо жителям деокупованих сіл і міст на півдні України.
Як миколаївські лікарні 
 під час новорічних свят. Пояснили в управлінні охорони здоров'я
Новий об'єкт захисту. У Миколаєві біля зупинки громадського транспорту 
укриття
З Праги до Миколаєва. Зоопарку 
 дизельний генератор