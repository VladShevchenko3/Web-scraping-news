Два автомобілі та п'ять дронів передали волонтери Житомира для воїнів 190 навчального центру Десантно-штурмових військ

Оксана Ковальчук

'
"Допомога є дуже актуальною, тому що зараз йде війна дронів та артилерії. Маленькі автомобілі дуже потрібні нам, адже вони часто ламаються, а для виконання завдань дуже потрібен автомобіль", – каже військовослужбовець
Безпілотниками укомплектують один із спецпідрозділів "Армії дронів", що зараз формується на Житомирщині.
"Один із підрозділів буде базуватися на Житомирщині, – каже начальник Житомирської обласної військової адміністрації Віталій Бунечко. – І так наші підрозділи формуються та комплектуються дронами. Сьогодні знову чергова партія і не тільки дронів передається для ЗСУ".
"Дрони – це розхідний матеріал, бо вони відпрацьовують і як розвідувальні дрони, і як ударні, коли вони скидають боєприпаси на голови нашого ворога. Минулого разу ми передавали системи, які скидають ці боєприпаси. Це дорогий розхідний матеріал", – каже Житомирський міський голова Сергій Сухомлин.
|
|
|
| 