Тисяча маріупольців отримали продуктові сертифікати у Хмельницькому

Леся Боровець

У гуманітарному штабі Хмельницької обласної ради, який функціонує на базі обласного академічного музично-драматичного театру імені Михайла Старицького, одна тисяча сімей маріупольців отримали грошові сертифікати номіналом по 500 гривень кожен. Їх можна використати для сплати за товар у мережі магазинів одного із супермаркетів. Загальна сума сертифікатів - 500 тисяч гривень.
Сертифікати вручили в рамках Меморандуму про взаєморозуміння між Хмельницькою обласною радою і Релігійною Організацією Релігійне Управління Церкви Ісуса Христа Святих Останніх Днів в Україні. Одним із напрямків даного Меморандуму є надання благодійної допомоги внутрішньо переміщеним особам, які постраждали внаслідок війни, через центри видачі гуманітарної допомоги при органах місцевого самоврядування Хмельницької області.