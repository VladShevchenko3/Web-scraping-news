Робота волонтерського штабу на Волині: допомагають військовим і переселенцям

Богдана Шевчук

Щоб внутрішньо переміщені люди могли взяти у штабі необхідний одяг, або ж взуття мають надати довідку переселенця, яку отримує в департаменті соцзахисту, — розповідає волонтерка Людмила Шкворець.
Додає: нині потрібен чоловічий одяг, військовим, які перебувають на реабілітації та лікуванні у медичних закладах Волині. Його можуть приносити до волонтерського штабу лучани.
Вперше у штаб прийшла переселенка Наталія. Жінка із Запоріжжя, на Волинь приїхала з родиною три тижні тому. 
"На початку війни ми самі збирали гроші для маріупольців, які тікали звідти, а тепер самі потребуємо допомоги, так склалося", – говорить жінка.
Нині волонтери штабу готують чергову партію сухпайків для оборонців України. 
Волонтерить у штабі Інна Пустовіт. Її чоловік у лавах Збройних сил України боронить батьківщину від російських військ, вона у селах заготовляє овочі для потреб військових і людей, які через війну покинули свої домівки та оселилися на Волині.
До волонтерської роботи у штабі залучають школярів, – говорить Наталія Прокопчук. Діти власноруч складають сухпайки для військових.
Волонтерка Наталія Прокопук каже – долучитися до допомоги у їхньому штабі можуть усі охочі. За час роботи підтримали –  переселенців і військових.