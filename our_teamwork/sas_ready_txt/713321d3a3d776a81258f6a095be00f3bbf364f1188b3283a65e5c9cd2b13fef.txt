Волонтери встановлюють жителям Миколаївщини буржуйки

Світлана Кльосова
Єлизавета Кротик

Про це кореспондентам 
 розповів волонтер фонду "За мирне небо" Олег Тишнюк.
До села Новогригорівка повернулось вже близько 40 людей. Більшість будинків в селищі — зруйновані. Пічки-буржуйки волонтери встановлюють тим, хто повернувся та планує проживати постійно.
"Не всі, на жаль, повернулися, але ті, хто повернувся, всім встановлюємо. На цей час по Миколаївській області встановлено понад сто буржуйок. Плануємо ще двічі по скільки ж, десь близько 200 давати. І на сьогодні встановлено в Новогригорівці десь 10-15, більше людей немає. Переїжджаємо в село Зоря", — розповідає Олег Тишнюк.
За словами волонтера, встановлення буржуйок для місцевих жителів — безкоштовне.
"Погоджуємо місце встановлення з людьми. Буржуйки передаємо безкоштовно, при можливості передаємо паливні матеріали, а також супутні матеріали. Встановлення, звісно, безкоштовне", — говорить Олег Тишнюк. 
Жителька села Новогригорівка Любов приїжджає до будинку прибрати та полагодити дах, пошкоджений внаслідок влучання російських снарядів. Волонтери фонду "За мирне небо" привезли та безкоштовно встановили жінці буржуйку, аби та могла вже залишитися вдома.
"Ми виїхали в березні, не пам’ятаю якого, десь в десятих числах, бо взагалі вже неможливо було. В льосі сиділи, то хоч вилазили, можна було в хаті посидіти, а то взагалі. То вирішили, що діти, з ними виїхали, в чому були, в тому і виїхали. Повернулися, як Херсон звільнили і можна було сюди заїхати. Приїхали, стіни цілі, дах підлатали, бо дірки, а так по господарству — сараю немає, а хата більш-менш ціла",  — розповіла жінка.
Після встановлення пічок-буржуйок в Новогригорівці, волонтери працюватимуть у селі Зоря Шевченківської громади. Загалом у Миколаївській області планують встановити близько 300 буржуйок.
Я тут народилася. Жителька селища на Миколаївщині 
. В Очакові сталася пожежа
На Миколаївщині без електропостачання 
27 населених пунктів