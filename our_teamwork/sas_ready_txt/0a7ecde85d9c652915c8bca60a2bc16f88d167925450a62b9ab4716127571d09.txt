Збирав гроші нібито на автомобіль для ЗСУ. У Кам'янському на Дніпропетровщині викрили псевдоволонтера

Валерія Шостак

Як йдеться у повідомленні, 21-річний чоловік повідомив своєму керівництву на роботі, що він занедужав на тяжку хворобу і потребує значних коштів на лікування. Аби допомогти чоловіку, колеги розпочали добровільний збір грошей. Зібрані кошти передали "хворому", а він витратив їх на особисті потреби.
Потім чоловік, назвавшись волонтером, розпочав збір грошей на автомобіль для українських військових. Зібрані гроші він знову витратив на особисті потреби. 
Чоловіку повідомили про підозру за 
 Кримінального кодексу України. Йому загрожує штраф до 68 тисяч гривень або позбавлення волі на строк до трьох років.
Наразі йому обирають запобіжний захід. Також перевірять причетність чоловіка до скоєння аналогічних злочинів.