Волонтери привітали з Різдвом військових у Закарпатському госпіталі ветеранів війни

Лариса Романюк
Оксана Ушакова

Також колядками вітали захисників у Закарпатському госпіталі ветеранів жителі Баранинської територіальної громади. Тетяна Раховська директорка центру культури та дозвілля Баранинської ОТГ каже: "Хочемо привітати хлопців з Різдвом Христовим, з Новим Роком! Ми хочемо побажати їм найшвидшого одужання. Вони наші герої. Ми їм дякуємо дуже!"
Чебуреки для військових у Закарпатський госпіталь ветеранів війни принесла ужгородка Усніє Мисько. "Сьогодні напекли чебуреків для наших військових, щоб підтримати їх. Все ми зробили домашнє, смачне, тепленьке. Нехай швидше одужують і дякуючи їм, ми взагалі ми маємо можливість створювати, щоб пригощати і щоб взагалі, працювати й існувати в цьому житті", — розповіла жінка.
Ольга Чиж волонтерка ГО "Волонтери Закарпаття" каже: "Зараз ми підготували до новорічних та різдвяних свят. Це фрукти: яблука, банани, мандарини. Також були солодощі, різні печива, вафельки, цукерки. Спекли чебуреки, доєднався до нас хор, заколядував гарно нашим захисникам. Дуже було чутливо та проникливо, ледве самі стримали сльози. Дуже гарно і ми всім завдячуємо".
За словами Ольги Чиж, наступного волонтери громадської організації "Волонтери Закарпаття" прийдуть до військових у госпіталь ветеранів війни напередодні Водохреща.