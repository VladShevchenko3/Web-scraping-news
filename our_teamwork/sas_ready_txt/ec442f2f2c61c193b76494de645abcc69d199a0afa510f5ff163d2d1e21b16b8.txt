Притула розповів, куди підуть зібрані після обстрілу 10 жовтня 352 млн грн "на помсту"

Олена Богданьок
Нікіта Галка

“Комплектом вони (дрони RAM II — ред.
йдуть 10 штук на одну наземку. Але коли перші десять відстріляли — взяли інші десять, під’єднали до наземки й далі користуються”, — розповів Притула.
На цьому етапі, за його словами, три групи операторів вже працюють і навчаються. Кожна група з того чи іншого відомства отримає наземну станцію, до якої кріпляться ці дрони, та будуть з ними працювати. До кінця року цей проєкт буде закрито.
“Я не знаю, як наші військові їх будуть розподіляти — це вже їхня справа”, — сказав Притула.
“Ми просіяли ринок всього, що може летіти, плавати і “робити бавовну” нашим ворогам. Це не дуже різноманітний ринок — є велика кількість пропозицій, але вони всі “кустарного” характеру. Коли виготовляється 2-3 екземпляри в гаражі, але немає системного підходу, немає конвеєра і неможливо законтрактувати щось у кількості 100, 200 чи 500 одиниць. Тому ми шукаємо те, що може бути вже придбане”, — пояснив Притула.
Він додав, що хотів би, щоб оці 352 мільйони, які були зібрані, були витрачені на щось одне, але немає такої пропозиції.
“Мабуть, це буде мінімум три, максимум чотири різних номенклатури, але всі вони заточені під кінцевий результат знищення живої сили та техніки ворога”, — пояснив Притула.
“Дрони-розвідники ми контрактуємо і так. Вся номенклатура, яка є доступна, — вся нами викупалася. Тобто з розвідниками клопоту з контрактуванням немає”, — сказав Притула.
А ударні БпЛА необхідні, тому що достатня кількість цілей для ураження у зоні 30 кілометрів. Виведення зенітно-ракетних комплексів, засобів радіоелектронної розвідки та радіоелектронної боротьби – це точково дуже грамотна шутка. До того ж є достатня кількість людей, які можуть натренувати правильному користуванню цього.
Пояснюючи, чому серед ударних дронів обрали RAM II, Притула сказав, що це була доступна до придбання пропозиція.
“Фішка ринку в тому, що ти не можеш взяти і придбати готове. Зазвичай, це речі, яких потрібно чекати два-два з половиною місяці. Дрони-камікадзе RAM II для нас була прийнята номенклатура. Тому що ми давно співпрацюємо з виробниками, розуміємо масштаби та можливості”, — сказав волонтер.
За його словами, він, як і велика кількість військових був запрошений на презентаційні випробування, які відбувалися на полігоні.
“І нам показали як воно “будем всех лететь бомбить”, як воно працює”, — сказав Притула.
Відповідаючи на запитання, чому Фонд надав перевагу українському дрону RAM II, а не, приміром, американським дронам-камікадзе switchblade-300 та 600, які добре зарекомендували себе у війнах в Афганістані, Іраку та Сирії, Притула сказав, що у нього не було запитів від військових на Switchblade-300.
“Якщо йде мова про Switchblade-600, він набагато цікавіший. Але всі ті хто намагається мені розказати, як можна легко його купити — будь ласка, давайте вийдемо в чисте поле і поговоримо аргументами”, — сказав Притула.
Він пояснив, що у вересні Міністерство оборони США законтрактувати для України певну кількість Switchblade-600. Мені дуже цікаво, відбудеться цей контракт до кінця року чи ні.
“Якийсь фонд чи комерційна структура не залізе поперед батька в пекло в цей контракт і не скаже: “А ну посуньтесь, ми будемо закупати”, — додав він.
“Ми шукаємо, ми зараз будемо контрактувати. Є вже там перша партія, здається, 17 одиниць, яку ми готові контрактувати. І я сказав, що станом, коли останній броньовик з суми у 236 мільйонів гривень, яка була закумульована на їх придбання перетне кордон України – я публічно вийду і розкажу скільки ми купили і яких саме”, — сказав волонтер.
Притула також розповів, що зараз ідуть перемовини з міністерствами оборони в різних країнах і депутатами.
“Ми просимо дозволити нам робити виняток, тому що війна у нас йде, та дозволяти одноразовий опціон на викуп певної кількості техніки з уникненням аукціонів, які їм притаманні”, — сказав він.