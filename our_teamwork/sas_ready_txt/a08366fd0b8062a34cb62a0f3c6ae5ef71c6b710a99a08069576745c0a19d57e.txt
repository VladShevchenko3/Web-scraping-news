Один дах за три дні: на Чернігівщині волонтери ремонтують будинки, пошкоджені внаслідок бойових дій

Вікторія Горнова

Наразі волонтери відбудовують дах у будинку, який постраждав від снарядів у лютому. Зараз вони завершують одну сторону даху, та планують класти шифер. До повномасштабного вторгнення тут жив чернігівець Юрій разом з дружиною та дітьми. Зараз тут немає ні газу, ні води, а сім’я вимушена жити у родичів.
За словами чоловіка, частина будинку була зруйнована. Допомогти відбудувати його оселю згодились волонтери з громадської організації "Бо можемо". Роблять вони це безкоштовно.
Голова об’єднання "Бо можемо" Андрій Галюга, каже, що певну кількість грошей на основні рахунки їм скидають приватні благодійники. 
Чоловік додає, якщо сприятлива погода – дах можуть відремонтувати та закрити шифером за три вечори, адже волонтери звільняються після роботи та у будні працюють після 17-ї години. Каже, темна пора доби їм не перешкода.
Зараз волонтери об’єднання займаються не лише ремонтом дахів. За словами Андрія Галюги, ще вистачає сімей, які не можуть самотужки відбудувати своє житло і потребують допомоги.
 