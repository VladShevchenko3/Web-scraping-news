В Івано-Франківську волонтери шукають "Таємних Сант" для дітей-переселенців

Ірина Каразуб

Саме у цих трьох містах є гуманітарні центри руху "Молодь за мир".
“Цьогоріч хочемо допомогти саме дітям, адже знаємо, що наші спільноти по світу пришлють допомогу для геріатричних будинків”, — каже Ольга Макар.
Щоб стати “Таємним Сантою”, потрібно зареєструватися на за 
Волонтери повідомлять благодійнику упродовж 1-2 днів про перелік подарунків. А людина обирає, що б хотіла передати дитині.
“Подарунки ми збираємо для дітей-переселенців, з якими наші волонтери працюють щотижня у “Школі миру”. Такі заняття проводимо як в Івано-Франківську, так і в Ірпені”, — каже Ольга Макар.
З її слів, в Івано-Франківську на заняття приходять 25-30 дітей. Волонтери готують з ними уроки, граються та спілкуються про пережите.
“Хочемо створити атмосферу затишку, щоб їхнє життя було схожим на довоєнне, — каже Ольга Макар. — Ми питаємо їх про те, як вони переживають війну, бо діти часто не озвучують свої страхи, а батьки не завжди можуть з ними це проговорити. Більшість з них покинули домівки. В когось батьки на фронті або загинули. У "Школі миру" бачимо, як діти змінюються, заспокоюються”.
Ось такі малюнки про своє життя малюють під час “Школи миру” діти в Ірпені.
 
Діти кажуть: “Я — нічого не боюся, а в моєї мами стукає сердечко, коли ракети летять”. І малюють це. Зображають, як танк руйнує їхній дім, або українські військові захищають їх”, — розповідає координаторка руху “Молодь за мир”.
Пошук “Таємного Санти” та збір подарунків триватиме з 2 до 12 грудня. За цей час планують зібрати понад тисячу пакунків та урочисто передати дітям 25 грудня.
"Спільнота святого Егідія" — міжнародна християнська організація. Впродовж 18 років її учасники в Івано-Франківську два дні у тиждень — середу і п’ятницю — годують нужденних.
З початку повномасштабного вторгнення "
 У березні волонтери створили центр, де місцеві та люди з інших регіонів України можуть отримати гуманітарну допомогу. Гуманітарний вантаж для України збирають волонтери "Спільноти святого Егідія" в Італії.