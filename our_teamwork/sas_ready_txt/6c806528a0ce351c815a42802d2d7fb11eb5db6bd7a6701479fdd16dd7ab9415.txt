"Я навчилася в’язати стрічки, ховаючи руки за спиною" – волонтерка розповіла, як на лівобережжі протидіють окупації

Суспільне

 
 
“В нас є багато власних секретів, які ми можемо розповісти після перемоги. Мені страшно розвішувати стрічки, хоча, здавалося б, що тут такого? Але я розумію, що мене можуть взяти в полон або вбити. Я навчилася долати цей страх. Боюсь і роблю. Мабуть, це і є складові нашої сміливості – цивільних українців", — розповідає 27-річна волонтерка в окупації. 
 
 
Жінка каже, що навчилася в’язати стрічки, ховаючи руки за спиною. Доставляють на окуповану території стрічки волонтери фонду Support Kherson. Як це роблять — не розповідають, кажуть, у цілях безпеки. Там, куди передати стрічки неможливо, волонтери роблять їх з пакетів або шматочків тканини.
 
 
“Зараз ми налагодили систему постачання і підтримуємо наших в окупації. Молодь продовжує справу. І буде продовжувати, допоки останній окупант не зникне з нашої землі”, — каже очільник фонду Support Kherson Нісар Ахмад.