Кілька автівок протягом тижня. На Миколаївщині ремонтують авто для ЗСУ

Ольга Ворошилова
Валентина Гурова

— 
Чоловік говорить, що по дну машини одразу може встановити, що це авто з передової.
"Зрозуміло, що у військових, вони ж там по бездоріжжю їздять, — там відбито, там поламано. Їм постійно потрібно щось робити", — каже автомайстер.
Олексій займається ремонтом авто 28 років. Від початку повномасштабного вторгнення Росії в Україну додались машини військових. Їх чоловік ремонтує безкоштовно та частіше за все у позаробочий час. Говорить, що така його громадянська позиція.
"У когось професія — водій тролейбуса, він керує тролейбусом. Хтось машини ремонтує військовим, хтось хліб випікає. У кожного своя спеціальність. Кілька автівок робимо протягом тижня, буває щодня. Зараз менше, Херсон звільнили і менше роботи по військових машинах стало, раніше було більше", — розповідає Олексій.
Автомайстер знаходить причину поламки та дає список необхідних запчастин, гроші на які збирають волонтери.
"Я не сказала б, що багато людей безкоштовно щось роблять, але вони є. Я кажу кожному: "Долучайтесь тим, чим ви можете допомогти ЗСУ". Тому що вони нас захищають, тому що вони без нас не можуть виграти цю війну, тільки разом з нами. У кожного з нас є щось таке особливе, чим ми можемо допомогти", — ділиться волонтерка Олена.
На запчастини для ремонту однієї машини, в середньому, необхідно близько 20 тисяч гривень.
Військовослужбовець Максим приїхав ремонтувати автівку з одного з південних напрямків фронту. Цього разу, говорить чоловік, не витримав акумулятор.
"Трошки вдарили морози. Ну, і акумулятори, стартери — все як завжди. Різні умови, різні поламки. Усі транспортні засоби, які працюють на фронті, вони працюють в дуже складних умовах. Достатньо часто вимагає ремонту транспортний засіб, на якому виконуються задачі", — розповідає військовослужбовець ЗСУ Максим.
 
Будівельний батальйон "Добробат"
Миколаївський політехнічний коледж
Немає вцілілих будівель: як
 люди в зруйнованому селищі на Миколаївщині
Знайшов дві протипіхотні міни. На Миколаївщині 
 чоловік
 
 