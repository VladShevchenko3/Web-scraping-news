"Вони їх носять за пазухою, а коли стрибають в танки, дістають". Сумська майстриня шиє військовим "підпопники"

Ірина Касьяненко
Юлія Марковська

У своїй майстерні сумчанка Віта Пархоменко шиє чергову партію подушок для сидіння українським бійцям. 
Створювати їх майстриня почала після початку повномасштабного вторгнення, отримавши замовлення від військовослужбовців. “Спробувала пошити, передала “на пробу” військовим. Вони сказали, що ці “підпопники” кращі, ніж ті, що як каремати, тому що вони їх носять за пазухою, а коли стрибають в танки, дістають. Вони теплі, м’які, зручні і з душею пошиті”, - розповідає майстриня.
“Підпопники” шиє волонтерка із залишків тканини, яку привозять та надсилають поштою благодійники, а також приносять люди. “Благодійний фонд “Теплі обійми” тканину давав — це плащівка, синтепону трошки було. Люди віддають тканину. Також, я оголошувала
збір, купили рулон ватину. Він не збивається, дуже зручний, недорогий, практичний і з цього шиємо. Вони всі одноразові, це “росходний” матеріал, тобто не витрачаються дорогі матеріали, тому що їх ніхто не буде прати, їх ніхто не буде сушити. Вони швидко шиються, головне конвейєром швидко шити”, - говорить Віта Пархоменко.
Подушки для сидіння Віта Пархоменко шиє і на замовлення. “Мами замовляють для своїх діточок, 50 гривень їх ціна, чисто символічна. Замовлень багато на них, а потім за ці гроші купується тепла білизна для військових. Зараз у мене 15 комплектів білизни вже є”, - розповіла жінка.
Окрім “підпопників”, волонтерка, її рідні та знайомі в’яжуть бійцям теплі шкарпетки. “Хочеться усім допомогти, але ти не можеш “розпилятися” туди-сюди, це ніяк не виходить. То я зупинилась на “підпопниках” і шкарпетках. Шкарпетки я трошки в’яжу, мама моя активно в’яже і в’яже сусідка, знайома бабуся, на базарі з бабусею познайомилась — теж в’яже. І всі от так потрошку в’яжуть, тоді телефонують: “Віта, у мене дві пари є”. І от збираються такі купки і тоді також передаються”, - говорить майстриня.
За черговою партією “підпопників” бійцям приїхала волонтерка Ірина Свиридова. “У нас взагалі почалася ця робота з “підпопниками” з того, що одного разу Віта мені зателефонувала і каже: “Іра, я хочу армії передати “підпопники”, я ж прилетіла до неї за ними, вона нам вручила чималеньку стопку. А потім я порозмовляла з директором фабрики жіночої одежі в Одесі і вона сказала, що в них є багато залишків зимової одежі і вона може просто нам їх віддавати. ЯІрина Свиридова. 
Наразі Віта Пархоменко шиє на замовлення ще 50 “підпопників”. Їх має відіслати бійцям у Бахмут.