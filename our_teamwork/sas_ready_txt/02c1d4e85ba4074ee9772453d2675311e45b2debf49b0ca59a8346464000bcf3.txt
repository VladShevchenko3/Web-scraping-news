"Солодка терапія": у Черкасах переселенців навчали пекти печиво

Оксана Швед
Тетяна Зозуля

 Учасників поділили на чотири групи. Кожна з них  готувала окремий виріб. Заготовки для тіста шеф-кондитерка Діана Логінова зробила заздалегідь, щоб у разі відключення електроенергії, захід не довелося скасувати.
 
 
 
Одна з груп готувала пряники з медом та спеціями. Перед використанням, згідно з рецептом, тісто вилежалось вісім годин.
"Це потрібно для того, щоб усі процеси, всі спеції вступили в дію", – пояснила пані Діана. 
 
 
Учасників тренінгу вона навчила розкачувати тісто та вирізати з нього фігурки.
Світлана Безугла відвідала разом із донькою. Вони переселенці із Сєвєродонецька. Імбирне печиво готують вперше:
"Мені було цікаво, щоб донька своїми руками спробувала зробити печиво. Зараз у нас немає умов, щоб готувати, тому ми дуже довго не їли домашнього печива", – зазначила вона.
 
 
Анастасія Жуня з Луганщини готувала апельсиновий мармелад. Процес, з її слів, цікавий, проте складний:
"Мармелад одразу не навчишся робити — потрібно кілька разів спробувати. Є частинки, які дуже складно відриваються і розбираються".
 
 
 
Для Поліни Драчук із Донеччини такий захід – нагода не лише навчитися чомусь новому, а й знайти друзів.
"Можна поспілкуватися і познайомитися з новими людьми. Цього не вистачало тут, після того, як ми переїхали", – розповіла 
Майстер-клас влаштували, аби емоційно розвантажити та надихнути на нові захоплення людей, які все втратили і переїхали у чуже місто, зазначила шеф-кондитерка Діана Логінова. Вона з власного досвіду знає, наскільки складно все починати спочатку, оскільки приїхала до Черкас з Харкова.
 "Я хочу показати, що в цьому немає нічого складного, що зі звичайних продуктів можна готувати дуже смачні речі. Ще їх можна продавати і на цьому трішки заробляти. Зараз це дуже на часі", – пояснила вона.
 
 
 У планах – організувати ще два такі кондитерські тренінги, зазначила керівниця проєкту "Інтеграційний хаб "Черкаси – твоє місто"Ксенія Пантєлєєва:
"В лютому будемо готувати до Масниці торт із млинців, а в березні до жіночого свята 
".
Кожен охочий зможе приготувати власний маленький тортик, пояснила Ксенія.