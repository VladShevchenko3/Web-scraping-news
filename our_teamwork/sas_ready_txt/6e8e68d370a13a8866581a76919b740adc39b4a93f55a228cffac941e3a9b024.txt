Новий проєкт "Домашній сухпай": волонтери Малина відправили військовим перші партії їжі у вакуумній упаковці

Таміла Бутко

З її слів, в штабі розпочали новий проєкт "Домашній сухпай". Волонтери опанували новий метод упаковки готової їжі – вакуумний. Така страва в зимових умовах може зберігатися до двох – трьох тижнів.
"Ми розуміємо, що не завжди військові на передовій мають можливість приготувати їжу. Тому вирішили відправляти готові страви, які завдяки вакуумній упаковці довше зберігаються. І їх можна брати із собою на виїзд, наприклад. Я порадилась з друзями-волонтерами із Закарпаття, які давно практикують вакуумувати їжу. Узгодила всі нюанси, швиденько знайшли вакууматор, дякую Сергей Кононенко за такий подарунок. Також ще один придбали, щоб швидше і більше продукції можна було охопити", – каже Ганна Дядя.
Першу партію у 100 порцій волонтери відправили кілька днів тому військовим на Бахмутський напрямок. Туди ж поїхала і друга партія з 320 порцій різних страв. Їх цілий день 28 січня, вечір і аж до пізньої ночі пакували п’ятеро людей, розповідає Ганна Дядя. Бійцям заправляли у вакуумні упаковки млинці, вареники, котлети, зрази, чебуреки.
 
"Всі ці страви готували вдома дев’ять родин – допомагали і діти, чоловіки, батьки, сестри. Готували не лише жителі Малина, а й з усієї громади: з села Лумля, Старі Вороб'ї, Гранітне, Малинівка. Але рук не вистачає. Та й продукти потрібні. Тому якщо хто може допомогти коштами, продуктами – будемо вдячні. Потрібні крупи, м'ясо, овочі, борщові заправки або томатні пасти, які ми примотуємо до сухих борщів, банки, кришки, вакуумовані пакети", – каже Ганна Дядя.
Всього за один раз волонтери з Малина відправили військовим 50 порцій млинців з малиною, зі згущеним молоком, лівером, грибами, домашнім сиром із родзинками; 105 порцій зразів з м'ясом, лівером, капустою, грибами; 120 порцій вареників з різною начинкою, 35 порцій котлет та 10 порцій чебуреків.
До того ж, поклали 100 банок консервовані каші з м'ясом а овочами, які виготовили в автоклавах п’ять сімей з Малинщини. 
 
 Передали бійцям і 200 порцій сухих борщів.
|
|
|
| 