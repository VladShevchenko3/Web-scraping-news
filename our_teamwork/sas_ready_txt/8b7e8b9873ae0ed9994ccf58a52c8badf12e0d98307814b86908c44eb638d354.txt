Волонтери з різних областей України відновлюють будинок у Чернігові, який зруйнував підбитий літак Красноярцева

Ксенія Рекун

На борту літака Красноярцева було шість 500-кілограмових некерованих авіабомб.
Юлія з дітьми в цей час була у підвалі, всі залишилися живі.
 
 
 
Після цього вона з родиною місяць жила в бомбосховищі, продовжувала, як і раніше, займатися волонтерством. Знайомі Юлії допомогли вивезти дітей в Норвегію та сама жінка повернулася назад, до Чернігова.
Відбудувати свій будинок на тому ж місці було принципово, розповіла Юлія. Звернулася до місцевої влади, щоб як і інші постраждалі від бойових дій, отримати будматеріали. На свій день народження 21 листопада виклала у Facebook пост з проханням допомогти коштами. Каже, займаючись волонтерською діяльністю чотири роки, не думала, що колись сама проситиме про допомогу.
"Мені було соромно, незручно, але, переборовши себе, я розуміла, що без підтримки людей я не зможу самотужки впоратися з відновленням мого будинку".
У той же день пост Юлії в соцмережі побачив засновник благодійного фонду Валерій Зубков. До цього вони разом з іншими волонтерами відбудовували Ягідне, будинки в Іванівці, Количівці та Рівнопіллі.
 
Допомогти чернігівцям приїхали люди з Полтави, Львова, Києва, Дніпропетровської області. Сергій Підопригора – з Черкащини. За словами чоловіка, коли 24 лютого розпочалося повномасштабне вторгнення, пішов до військкомату, та його не взяли й сказали почекати.
"Прийняв таке рішення, що потрібно допомагати людям, які постраждали під час війни. Через Інтернет знайшов благодійну організацію, через соцмережі зв’язався з ними й приїхав на відбудову".
 
Волонтери планують відбудувати будинок повністю. Скільки часу на це піде, залежить від погодних умов.
"Кожного дня відсилаю фотографії у Viber, Telegram дітям. Кожного дня зростає все вище й вище наш будинок, діти ждуть з нетерпінням, коли ми закінчимо будівництво, щоб повернутися в Чернігів. Хочуть до друзів, хочуть в школу. Ну і, звичайно, Норвегія – це добре, але Чернігів краще. Україна понад усе!" – розповіла Юлія Гребнєва.
 