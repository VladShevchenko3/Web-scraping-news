Батько загиблого на війні закарпатця Олександра Варги передав волонтерам військову амуніцію сина

Олександр Бодня

У письмовому коментарі Суспільному волонтер зазначив, що чоловік прийшов до ГО "Волонтерський Хаб Венеція" у Мукачеві та волонтерів ГО "Волонтери Закарпаття".
"Ми спочатку не зрозуміли хто нам приніс військову амуніцію, аж доки не побачили батька Сашка, Тиберія. Ми давно знайомі, познайомились ще у 2014 році наші волонтери з Сашком", — розповів Суспільному Євгеній Владимир.
"Для мене син найдорожчий. Я не відчуваю, що він загинув, він завжди був і біля мене буде", — пояснив вчинок батько загиблого Тиберій Варга.
За словами волонтера, амуніцію загиблого воїна планують розмістити у музеї пам'яті, однак, не виключають, що за потреби можуть відправити її військовим, які на передовій.
 